KİMYA MADDENİN HÂLLERİ 11

 

KATILAR VE ÖZELLİKLERİ

Katılarda moleküller hemen hemen hiçbir
hareket serbestliği olmadan belli bir konumda sabit tutulur. Birçok katı uzun sıralı bir
düzen ile karakterize edilir başka bir deyişle
moleküller üç boyutlu bir yapıda düzgün bir
şekilde istiflenir. Katılardaki boşluk sıvılardakinden azdır. Katılar neredeyse hiç sıkıştırılamazlar, belli bir şekil ve hacme sahiptirler.
Birkaç istisna dışında (en önemlisi su) bir maddenin katı hâlinin yoğunluğu daima sıvı hâlinin yoğunluğundan fazladır. Katılar, amorf ve
kristal katılar olmak üzere ikiye ayrılır.

AMORF KATILAR

Atom, iyon ve moleküllerin rastgele yığıldığı,
eritilmedikçe veya kesilmedikçe belirli bir şekli
olmayan katılara amorf katı denir. Amorf katılar
genel olarak serttirler ve sıkıştırılamazlar. Sabit
bir erime sıcaklıkları yoktur. Isıtıldıklarında belli
bir sıcaklık aralığında yumuşayarak akıcı hâle
gelirler. Amorf katıların yumuşamaya başladığı
sıcaklığa camsı geçiş sıcaklığı denir.

KRİSTAL KATILAR

Kristal katıların belirli geometrik şekilleri
vardır, serttir ve sıkıştırılamazlar. Günlük hayatta
karşılaşılan katıların çoğu kristal katıdır. Kristal
katılara tuz, iyot, elmas ve çinko örnek verilebilir.

İYONİK KATILAR VE ÖZELLİKLERİ

Anyon ve katyonların elektrostatik çekim kuvveti ile birbirini çekmesi sonucunda oluşan kristal
katılardır İyonik kristallerde her iyonun çevresini
zıt yüklü iyonlar çevirir böylece kristal örgü oluşur. İyonik kristallerde iyonlar birbirine çok yakın

   
 

 

İyonik Moleküler
katılar katılar
ago "
“e
ai ve
.— “
Ye
“e

ve düzenli şekilde istiflenerek belirli geometrik
bir yapı oluşturur. Bu sebeple iyonik bileşikler
bağımsız molekül birimlerinden oluşmamıştır.
İyonik bileşiklerin formülleri çoğu zaman kaba
formülleri ile aynıdır. Çünkü iyonik bileşikler
bağımsız molekül birimlerinden oluşmaz. İyon
birimlerini bir arada tutan etkileşimler güçlü olduğu için iyonik bileşikler serttir. İyonik katıların
erime ve kaynama noktaları oldukça yüksektir.
İyonik katılar elektriği iletmez. Suda iyonlaşarak
çözünürler. İyonik katıların sıvı hâlleri veya suda
çözündüklerinde çözeltileri serbest iyon hareketiyle elektriği iletir. İyonik kristaller kırılgandır.
Basınç uygulandığında kristal örgü bozulur.

MOLEKÜLER KATILAR
VE ÖZELLİKLERİ

Moleküler katıların yapı birimleri moleküllerdir. Kristallerinin moleküllerden oluştuğu
katılara moleküler kristaller denir. Bu moleküller arasındaki çekim kuvvetleri London
kuvvetleri, dipol- dipol etkileşimleri ve hidrojen bağlarıdır. Moleküler katılar yumuşak

A PAY A AN

Kovalert Metalik
katılar katılar
? İ
e v o o
.... 0-0-0-0.
b «> (:*:6-0-0:
€

olup bunların erime ve kaynama noktaları
düşüktür. Bu katılar kolaylıkla hâl değiştirebilir
ve elektrik akımını iletmez. Kovalent katılarda katıyı oluşturan atomlar kovalent bağlarla
birbirine tutunurlar. Atom veya moleküllerin
kovalent bağlarla bağlanarak oluşturdukları
yapılara kovalent kristaller denir. Kristal içinde
kovalent bağlar üç boyutlu bir ağ yapısı oluşturur. Bu ağ yapı, kristallerin çok sert ve erime
noktalarının yüksek olmasına sebep olur.

METALİK KATILAR
VE ÖZELLİKLERİ

Metalik katılar, kararlı metal katyonları ile metal atomlarının değerlik elektronlarının oluştur-
duğu elektron denizi arasındaki çekim kuvveti
ile oluşur. Metal kristalleri, bilyelerin üst üste
istiflenmesi gibi basit yapılar oluşturur. Katıların
en kararlı ve düzenli hâli metalik kristallerdir. Isı
ve elektriği iyi iletir. Yüzeyleri parlak, genel olarak sert ve dayanıklıdır. Dövülebilir, çekilebilir;
tel ve levha hâline gelebilirler. Erime ve kaynama
noktaları genellikle yüksek olan kristallerdir.

