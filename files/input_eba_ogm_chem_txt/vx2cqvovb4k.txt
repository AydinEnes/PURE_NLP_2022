KİMYA KİMYANIN BİLİM OLMA SÜRECİ

 

KİMYANIN BİLİM OLMA SÜRECİ

Bir uğraşın bilimsel olarak nitelendirilebilmesi için teorik
temelleri olması, sistematik bilgi birikimi sağlaması gerekir.
Simya, sınama yanılmaya dayalı olduğu, teorik temelleri
olmadığı ve sistematik bilgi birikimi sağlamadığı için bilim
değildir. Simya, kimyanın bilim olmadan önceki hâli olarak
da kabul edilebilir.

Simya döneminde simyacıları, araştırma yapmaya yönelten iki önemli uğraş bulunmaktadır.

Bunlar;
° Değersiz madenleri altına çevirmek,

- Ölümsüzlük iksirini bulmaktır. Bu uğraşlara simya (alşimi), bu işle uğraşanlara simyacı (alşimist) denir.

Kimyanın bilim olma sürecine birçok simyacı katkı sağlamıştır.

Empedokles (Empedokıls), MÖ 490*larda doğmuş ve
bütün nesnelerin su, hava, toprak ve ateş olmak üzere dört
temel maddeden oluştuğunu ileri sürmüştür.

Democritus her şeyin atomlardan ve boşluktan oluştu-
ğunu öne sürmüştür. Atom fikrini ortaya atan ilk simyacıdır.
Maddelerin bölünemeyen en küçük parçacığına Yunanca
bölünemeyen anlamına gelen atomos (atom) adını vermiştir. Democritus maddelerin birbirinden farklı olmasının
nedenini, atomların şekillerinin farklı olması veya aynı şekildeki atomlardan oluşmuş olsalar bile bu atomların dü-
zenlenmelerinin farklı olmasına bağlamıştır.

Aristo, evrenin toprak, ateş, hava ve su gibi dört temel
elementten oluştuğunu ve bu elementlerin farklı oranda
birleşmeleriyle farklı özellikte maddelerin meydana geldi-
ğini ileri sürmüştür. Aristoiya göre bu elementlerin sıcak,
soğuk, kuru ve ıslak olmak üzere dört özelliği vardır. Soğuk
ve ıslak suyu (sıvı), soğuk ve kuru toprağı (katı), ıslak ve
sıcak havayı (gaz), kuru ve sıcak ateşi (yanıcı) oluşturur.

Câbir bin Hawan nitrik asit, hidrojen klorür, sülfürik asit,
kral suyunu elde etmiştir. Câbir bin Hawan damıtmada
kullanılan imbiği geliştirmiş “baz” kavramıyla kimyanın gelişmesine katkıda bulunmuştur.

Ebû Bekir er-Râzî kroze, fırın gibi laboratuvar araç gereçlerini geliştirmiştir. Kostik sodayı, gliserini keşfetmiş, alkolü antiseptik olarak tıpta kullanmış, karıncalardan damıtma yolu ile formik asidi elde etmiştir.

Elementi, kendinden daha basit maddelere ayrılamayan
saf madde olarak tanımlamıştır. İlk kez kimyasal bileşiklerle karışımlar arasında ayrım yapmış; kimyasal birleşmede
maddenin özelliklerinin tamamıyla değiştiğini, karışımlarda
ise böyle değişimlerin olmadığını söylemiştir.

Lavoisier, deneylerinde teraziyi kullanarak Kütlenin Ko-
runumu Kanunu'nu bulmuştur. Oksijenin havada bulunan
ve yanmaya neden olan bir gaz olduğunu ve yanan madde
ile birleşerek oksitleri oluşturduğunu bulmuştur.

KİMYANIN VE KİMYACILARIN UĞRAŞ ALANLARI

Analitik kimya: Kimyasal bileşiklerin tanınması ve miktarlarının belirlenmesi işlemlerini kapsayan kimya disiplinidir.

Biyokimya: Canlı organizmaların kimyasal yapısını ve
bu yapıda meydana gelen kimyasal değişiklikleri inceleyen
kimya disiplinidir.

Fizikokimya: Sıcaklık, basınç, derişim (çözeltilerde birim hacimdeki madde miktarı) gibi fiziksel faktörlerin kimyasal tepkimelere etkilerini inceleyen kimya disiplinidir.

Polimer kimya: Çok sayıda küçük birimin (monomer)
birbirine eklenmesiyle oluşan büyük molekülleri (polimer)
inceler.

Anorganik kimya: Organik olmayan bileşiklerin yapılarını, özelliklerini ve tepkimelerini inceleyen kimya disiplinidir.

Organik kimya: Karbon (C) bulunduran bileşiklerin yapılarını, özelliklerini ve tepkimelerini inceleyen kimya disipIinidir.

Endüstriyel kimya: Endüstride (sanayide) kullanılan
ham maddelerin imalatıyla ilgilenir.