KİMYA MADDENİN HÂLLERİ IV

 

SUYUN DOĞADAKİ DÖNGÜSÜ

Doğal olayları açıklamada
sıvılar ve özellikleri ile ilgili
kavramlar kullanılırken,

a) Atmosferdeki su buharının varlığını nasıl ifade ederiz?

b) Meteoroloji haberlerinde verilen gerçek ve hissedilen
sıcaklık kavramları neyi ifade
eder? Bu kavramların bağıl
nem kavramıyla ilgisi var
mıdır?

SUYUN DOĞADAKİ DÖNGÜSÜ

Dünya ve canlıların yapısının çok önemli
bir kısmı sudan oluşur. Doğadaki su döngüsü
yaşamın devamlılığını sağlar.

Güneş ışınlarının etkisi ve bitkilerin terlemesiyle sıvı hâlden buharlaşan su buharı molekülleri atmosfere karışır ve bulutları oluşturur.
Soğuk hava akımlarının etkisiyle yağış olarak
(yağmur, kar, dolu vb.) yeryüzüne iner.

Suyun hâl değiştirerek atmosfer ile yeryüzü
arasındaki bu döngüsüne doğal su döngüsü
denir. Bu döngü sayesinde su doğada yok
olmaz.

ATMOSFERDE SU BUHARI

Su döngüsünde buharlaşan su, havada bulunan su buharının yaklaşık hacimce Ye 4'ünü
oluşturur. Havada su buharı ile azot, oksijen,
karbon dioksit, argon gibi gazlar bulunmaktadır. Sıcaklık değiştiğinde diğer gazların miktarı
sabit kalsa bile su buharının miktarı değişir.

Hava sıcaklığının gece saatlerinde ani düşmesiyle havadaki su buharı yoğunlaşır ve yeryüzünü su damlacıkları kaplar. Buna çiy denir.

 

Gecenin ilerleyen saatlerinde hava
sıcaklığının suyun donma noktasının altına düşmesiyle su buharına
doymuş havadaki su molekülleri
katılaşır, yeryüzünü ince bir buz
tabakası kaplar buna kırağı denir.
Havadaki su buharına nem denir.
Hava sıcaklığı arttıkça nem oranı
da artar. Hava soğudukça nem oranı azalır. Yaz aylarında hava sıcaklığı yüksek olduğu için nem oranı da
i artar, nem oranı arttıkça bunaltıcı
bir hava oluşur. Hava kütlesinin
alabileceği en fazla nem miktarına havanın
o sıcaklıktaki doygunluk noktası denir. Doygunluk noktasına gelen hava, daha fazla nem
alamayacağı için sıcaklık düştüğü zaman yağış
başlar. Havanın su buharı içeriği, genellikle
bağıl nem kavramı ile ifade edilir.

Bağıl nem; belli bir sıcaklıkta havada bulunan su buharı miktarının, havanın o sıcaklıkta
taşıyabileceği en fazla su buharı miktarına
oranıdır.

Bağıl nem 1m havanın neme
doyma oranı olarak da tanımlanabilir. Su buharı bulunmayan
havaya kuru hava denir. Nemli
hava ise su buharı ve kuru havanın bulunduğu karışımdır.

Yüksek nem, sıcak havanın
olduğundan daha sıcak hissedilmesini sağlar. Atmosferde nem
fazlaysa buharlaşma yavaşlar.

Buharlaşma yavaşladığı için
insan vücudu terleme sırasında
(buharlaşma için) vücut sıcaklığını yeterince düşüremez
ve vücut sıcaklığını dengede

 

tutmakta zorlanır. Yüksek nem kadar çok kuru
hava da sağlığımızı olumsuz etkiler.

GERÇEK VE HİSSEDİLEN SICAKLIK

Güne başlarken hava durumunu bilmek
isteriz. Özellikle balıkçılar, şoförler, çiftçiler,
pilotlar, kaptanlar hava durumunu öğrenmek
isterler. Hava sıcaklığı insan yaşamını etkileyen
en önemli unsurlardan biridir. Gazete ve televizyon haberlerinde “gölgede sıcaklık” teriminden bahsedilir. Gölgede sıcaklık dış ortam
şartlarından (Güneş ışığı, rüzgar, yağış vb.)
arındırılmış ortamda ölçülen sıcaklık değeridir.
Belli bir yükseklikte ölçülen sıcaklığa gerçek
sıcaklık denir. Gerçek sıcaklıkta yükseklik (rakım) önemlidir.

Yazılı veya görsel medya araçlarında hava
sıcaklığı değerleri verilirken bunun yanında
“hissedilen sıcaklık” değeri de söylenir.

Hissedilen sıcaklık; termometrenin ölçtüğü
hava sıcaklığından farklı olarak insan vücudunun algıladığı sıcaklıktır. Rüzgâr ve nem oranı
hissedilen sıcaklığı etkiler.

Nem ve rüzgârın, hissedilen sıcaklık üzerinde büyük
etkisi vardır. Bu durumlarda
ölçülen hava sıcaklığı ile
hissedilen sıcaklık farklı
olmakta ve insanları hissedilen sıcaklık ilgilendirmektedir. Havanın nem oranı
düşük olduğunda sıcaklık
yüksek olsa bile bu durum
insanlar için dayanılabilir bir
ortam oluşturur. Nem oranı
sıcaklıkla beraber yüksek olduğunda, bunaltıcı bir hava
oluşturur.
