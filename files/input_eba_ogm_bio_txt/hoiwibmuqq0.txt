BİYOLOJİ SOLUNUM SİSTEMİ

 
Akciğerler ile hava arasında gerçekleşen
soluk alıp verme olayına dış solunum denir.
Akciğerde alınan oksijenin, doku hücrelerine verilip doku hücrelerinde oluşan karbondioksitin alınmasına ise iç solunum denir.


Hücrelere kadar gelen besin monomerlerinin, hücrede oksijenli veya oksijensiz
biçimde yıkılarak ATP üretilmesi olayı da
hücresel solunum olarak adlandırılır.

Solunum Sistemi Organları

o Burun

o Yutak (Farinks)

- Gırtlak (Larinks)

- Soluk Borusu (Trake)

- Akciğerler


Burun, yutak, gırtlak ve soluk borusundan oluşan bölüme üst solunum yolu denir.

Gırtlağın üst kısmında epiglottis denilen
gırtlak kapağı yer alır. Gırtlak kapağı, yutkunma esnasında gırtlağı kapatarak besinlerin soluk borusuna kaçmasını önler.

SOLUK BORUSU

Dıştan içe doğru bağ dokudan, kıkırdak
doku ve epitel dokudan oluşur. C harfi
şeklindeki kıkırdak doku, soluk borusunun
sürekli açık kalmasını sağlar. Soluk borusu
akciğerlere geldiğinde sağ ve sol akciğere
doğru iki kola ayrılır. Bu kollara bronş adı
verilir. Bronşlar akciğerin içinde bronşçuk
(bronşiol) denilen daha ince dallara ayrılır.

AKCİĞERLER

Sağ akciğer üç loblu, sol akciğer iki
lobludur. Akciğerler plevra denilen çift
katlı ince bir zarla örtülüdür. Plevra zarları
arasındaki boşlukta plevra sıvısı bulunur.
Bu sıvı, akciğerlerin solunum sırasında
hareketini kolaylaştırır. Akciğerlerde gaz
değişiminin gerçekleştiği kese şeklindeki
fonksiyonel birimlere alveol denir.

Alveoller salgı yapan hücreler içerir.
Bu hücrelerin sürfaktan adı verilen
lipoprotein salgıları, yüzey gerilimini
azaltarak, alveollerin daha kolay şişmesini
sağlar ve nefes verince alveollerin
birbirine yapışmasını önler.

SOLUK alıp VERME
MEKANIZMASI

Soluk alma sırasında;
- Kaburga kasları kasılarak göğüs boşluğunu öne doğru genişletir. 

- Diyafram kasılarak düzleşir ve
göğüs boşluğu genişler.

o Akciğerlerin hacmi artar ve iç
basınç azalır.

o Kasların kasılmasıyla gerçekleş-
tiğinden enerji harcanır.

Soluk verme sırasında;

0 Kaburga kasları ve diyafram

kası gevşer.

o Diyafram kubbeleşir. Böylece göğüs
boşluğunun hacmi daralır.

o Akciğerlerin yapısındaki elastik liflerden ve plevra sıvısının yüzey geriliminden
dolayı genişlemiş akciğer eski hâline dönmek ister. Buna geri yaylanma basıncı denir.

Omurilik soğanı ve ponsta bulunan çeşitli
nöron grupları solunum merkezini oluşturur. Solunum merkezi, soluk alıp verme hızı-
nı ve kandaki oksijenle karbondioksit miktarının sabit tutulmasını düzenler. Solunum
merkezini asıl uyaran etken, kandaki CO2
miktarıdır. Kanda, beyin-omurilik sıvısında (BOS) ve doku sıvısında CO2 seviyesinin
artması sonucu, suyla birleşen CO2 karbonik
asiti oluşturur. Karbonik asit, bikarbonat
iyonlarına (HC03') ve hidrojen iyonuna (Ht)
ayrışır. Dolayısıyla pH düşer. pH değişiklikleri kan damarlarındaki ve solunum merkezindeki kemoreseptörler sayesinde algılanır.

Kandaki O2 seviyesinin solunum merkezinin uyarılması üzerinde pek bir etkisi yoktur. Eğer kandaki O2 seviyesi aşırı derecede
düşecek olursa aorttaki ve boyun atardamarlarındaki kemoreseptörler, solunum
merkezini uyararak solunumu hızlandırır.
