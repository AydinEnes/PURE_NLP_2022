DOLAŞIM SİSTEMİ

KALBİN YAPISI

Kalp dıştan içe doğru perikart, miyokart ve endokart tabakalarından oluşur. Perikart kalbi çevreleyen
bağ dokudan oluşmuş koruyucu bir kesedir. Çift katlı bu kese içinde perikardiyal sıvı bulunur. Miyokard
istemsiz kasılarak kanı odacıklarda sıkıştıran ve pompa görevi yapan kalp kasıdır. Endokard ince tabaka
hâlinde kalp boşluğunu saran kısımdır.

Akciğer atardamarı

Kalpte impulsu oluşturan iki düğüm ve impulsu
taşıyan özel iletim demetleri vardır. Kalbin sağ kulakçığında dakikada 70-80 uyartı üreten sinoatriyal
(SA) düğüm bulunur. Bu düğümden çıkan impulslar
kulakçıkların kasılmasını sağlar. SA düğümünden gelen impulslar atrioventriküler (AV) düğüme iletilir.
AV düğümünden çıkan özel kas telcikleri his demeti adını alır ve karıncık duvarında dallanarak Purkinje
liflerini oluşturur.


Kalp atım hızını; otonom sinirlerden olan vagus
sinirinden salgılanan asetilkolin hormonu, vücut sıcaklığının düşmesi, hücreler arasında aşırı miktarda
potasyumun bulunması ve kalsiyum eksikliği gibi
nedenler azaltır. Kafein ve tein gibi bazı kimyasal
maddeler, adrenalin, noradrenalin, tiroksin, kandaki COZ, aşırı kan kaybı ve vücut sıcaklığının artması
kalp atım hızını arttırır.

Kanın, atardamarlar çeperine yaptığı sıvı basıncına
tansiyon adı verilir. Karıncıkların kasılması sonucu
oluşan basınca büyük tansiyon (sistolik basınç), gevşemesi sonucu oluşan basınca küçük tansiyon (diastolik basınç) adı verilir. Karıncıkların kasılması sonucu kanın atardamarlara geçmesiyle, atardamarların
duvarında gerilme olur. Her seferinde gerçekleşen
bu ritmik gerilmelere nabız denir.

