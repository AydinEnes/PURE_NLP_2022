BİYOLOJİ BİTKİLERDE EŞEYLİ ÜREME

ÇİÇEĞİN YAPISI VE KISIMLARI

Çiçekler, çiçek sapı denilen bir sürgünün
ucunda yer alır. Kapalı tohumlu bir çiçeğin
yapısı genel olarak dıştan içe doğru çanak
yaprak, taç yaprak, erkek organ ve dişi
organdan oluşur. Bu yapılar değişime uğramış yapraklardır. Çanak yaprak, çiçeğin
en dışında bulunur. Yeşil renkte olan bu
yapraklar, fotosentez yapabilme yeteneğine sahiptir. Çiçek tomurcuk hâlindeyken iç
kısımdaki organları korumakla görevlidir.

Çanak yaprakların iç kısmında genellikle
parlak renkli tek ya da birkaç sıralı olan
taç yapraklar bulunur. Taç yapraklar, renk
ve görüntüsüyle böcekleri ve diğer tozlaştırıcı canlıları kendine çekerek tozlaşmaya
yardımcı olur.

Çiçeğin kısımlarından erkek organların
her biri sapçık (filament) ve başçık (anter)
olmak üzere iki bölümden oluşur. Sapçık,
başçıkları taşıyan yapılar olup çiçek tablasına bağlanmıştır. Başçıkta erkek üreme hücrelerini taşıyan polenler üretilir. Başçıktan
bir kesit alındığında başçığın dört bölmeli
bir yapıda olduğu gözlenir. Bölmelerin her
birinde polen keseleri bulunur.

Çiçeğin en içte kalan son bölümünde
dişi organ bulunur. Bir çiçekte bir veya
daha fazla dişi organ bulunabilir. Dişi organ; yumurtalık, dişicik borusu ve tepecik
olmak üzere üç kısımdan oluşur. Yumurtalık (ovaryum), dişi organın alt kısmında
bulunan genişlemiş yapıdır. Sayısı türe
göre değişiklik gösterir. Yumurtalık içinde
tohuma dönüşecek tohum taslakları bulunur. Yumurtalığın tepeciğe kadar uzanan
boyun kısmına dişicik borusu denir. Dişicik
borusunun üstünde bulunan kısma tepecik
(stigma) denir. Tepecik, polenlerin tutunup
çimlendiği nemli ve yapışkan bir yapıdır.

Çanak yaprak, taç yaprak, erkek ve dişi
organ gibi yapıların hepsine sahip çiçeklere
tam çiçek denir. Çiçek yapısında bu dört
organdan bir veya daha fazlası eksik olan
çiçekler eksik çiçek olarak adlandırılır. Dişi
ve erkek çiçekler, aynı bitki üzerinde bulu nuyorsa böyle bitkilere tek evcikli (monoik)
adı verilir. Eğer erkek ve dişi çiçekler farklı
bitkiler üzerinde bulunuyorsa böyle bitkilere iki evcikli (dioik) denir.


ERKEK ÜREME HÜCRELERİNİN

Erkek üreme organının başçık kısmındaki polen
keseleri içinde çok sayıda diploit (2n) kromozomlu

polen ana hücresi (mikrospor ana hücresi)
bulunur. Her bir polen ana hücresi, mayozla

mikrospor adı verilen haploid (n) kromozomlu

dört hücre meydana getirir. Her mikrospor
çekirdeğinin mitoz geçirmesiyle de ikişer

çekirdekli polenler oluşur. Polen çekirdeklerinden
biri döllenmede görev alan üretken (generatif)

çekirdek, diğeri polen tüpünün oluşumunu
sağlayan tüp (vejetatif) çekirdektir.


Çiçeğin yapısında bulunan
yumurtalığın içinde bir ya da daha
çok tohum taslağı bulunur. Tohum
taslağında diploid kromozomlu
megaspor ana hücreleri yer alır. Bu
hücreler, mayozla haploid kromozomlu
dört megaspor hücresini oluşturur.
Genellikle bu dört megaspor hücresinin
üçü eriyip yok olur. Geriye kalan
megaspor, büyümeye devam eder.
Megasporun çekirdeği, sitokinez
olmaksızın art arda üç kez mitoz
geçirerek sekiz haploit çekirdekli
büyük bir hücre oluşturur. Bu oluşan 8
çekirdek, tohum taslağı içinde değişik
yerlere dağılır. 2 tanesi tohum taslağında
ortaya gelir ve polar çekirdekleri
oluşturur. Ovaryum açıklığının (mikropil)
ters yönünde bulunan 3 çekirdeğe
antipot çekirdek denir.

Ovaryum açıklığının olduğu tarafta
bulunan üç çekirdekten ortada olan,
yumurta hücresidir. Yumurta hücresinin
iki yanında bulunan çekirdeklere de
sinerjit çekirdek denir. Tohum taslağının
döllenmeye hazır hâle geldiği sekiz
çekirdekten oluşan bu yapıya embriyo
kesesi denir.
