BİYOLOJİ BİTKİLERDE EŞEYLİ ÜREME

 

DORMANSİ

Tohum oluşumunun
sonlarına doğru tohum
içindeki su oranı %15'in altına
düşer. Su miktarının azalması
ile embriyonun gelişimi
durur ve embriyo çimlenme
zamanına kadar dormansi
(uyku hâli) durumunda kalır.
Dormanside metabolik hız çok
yavaşlar ve embriyo büyümez.
Bir tohumun dormanside
kalma süresi ve çimlenme
yeteneğini koruması bitki
türüne ve çevresel faktörlere
göre değişebilir. Bu süre birkaç
gün kadar kısa olabileceği
gibi birkaç yıl da olabilir.
Çevresel faktörler uygun hâle
geldiğinde tohum dormansi
evresinden çıkar ve çimlenir.

ÇİMLENME

Çimlenmenin gerçekleşmesi
için ortamda yeterli miktarda
su, oksijen bulunması ve

     

sıcaklığın uygun olması
gerekir. Uygun koşullarda
osmozla su alan tohumun
hacmi artar ve tohum kabuğu
çatlar. Suyun alınmasından
sonra enzimler, çenek ve besi
dokudaki besin maddelerini
sindirmeye başlar. Besin
maddeleri ile embriyonun
büyüyen kısımlarındaki
hücrelerin bölünüp çoğalması
için gerekli enerji sağlanır.
Mitozla çoğalan embriyo
hücreleri, farklılaşarak
embriyonik kök ve embriyonik
gövdenin gelişmesini sağlar.
Tohumun çimlenmesinde
genetik ve çevresel faktörler
etkili olur. Çevresel faktörlerin
en önemlileri; sıcaklık,
su, oksijendir. Bazı bitki
tohumları, çimlenmek için
ışığa ihtiyaç duyar.

1) Sıcaklık: Sıcaklık,
enzimlerin çalışma hızında
ve tohumun su almasında
etkilidir. Çimlenme için
diğer koşullar uygun olsa
bile minimum bir sıcaklığın
altında veya maksimum bir
sıcaklığın üstünde çimlenme
gerçekleşmez.

2) Su: Tohuma alınan
su; metabolik faaliyetleri
hızlandırır, enzim faaliyetlerini
başlatır.

3) Oksijen: Embriyonun
gelişimi için ihtiyaç duyulan
enerji, çeneklerdeki
besinlerin oksijenli solunumla
parçalanması ile sağlanır.
Yeterli oksijenin olmadığı
ortamlarda çimlenme
süresi uzar veya çimlenme
gerçekleşmeyebilir.
