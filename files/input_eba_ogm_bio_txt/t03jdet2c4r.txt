BİYOLOJİ NÜKLEİKASİTLER

DNA, çift iplikli ve sarmal yapılıdır. Sarmalı oluşturan zincirler
birbirinin tamamlayıcısıdır. DNA, nükleotit adı verilen
yapı birimlerinden oluşur. Aşağıda bir nükleotitin yapısı
gösterilmiştir.
o Azotlu organik bazlar: Pürinler (adenin, guanin) ve
pirimidinler (sitozin, timin, urasil) olmak üzere iki çeşittir.
RNA'da timin bazı yerine urasil bulunur. DNA'nın karşılıklı
iplikleri arasındaki adenin ve timin bazları arasında iki, guanin
ve sitozin bazları arasında ise üç hidrojen bağı kurulur.

Pentoz Şeker: DNA'nın yapısına katılan nükleotitlerdeki şeker
çeşidi deoksiribozdur.

Fosfat Grubu

DNA'daki polinükleotit zincirlerin oluşturduğu çift sarmalın
dayanıklılığı, GC/AT oranına bağlıdır. Örneğin GC/AT>1 ise üçlü
bağ sayısı fazladır. Bu da sarmalın fiziksel olarak daha dayanaklı
olmasını sağlar. DNA'nın iki ipliğini birbirinden ayırmak için
gerekli olan ısı miktarı daha yüksek olur. GC/AT<1 ise ikili bağ
sayısı fazladır. Bu da sarmalın açılma olasılığının daha fazla
olduğunu gösterir. DNA'nın iki ipliğini birbirinden ayırmak için
gerekli olan ısı miktarı daha düşük olur.