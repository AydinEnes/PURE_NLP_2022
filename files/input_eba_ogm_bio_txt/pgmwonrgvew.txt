BİYOLOJİ CANLILARDAKİ BESLENME ŞEKİLLERİ

 

Ekosistemdeki canlılar beslenmek için
birbirleriyle doğrudan ya da dolaylı olarak
etkileşim içindedir.

1. Ototrof Beslenme (Üretici)

İhtiyacı olan besin maddelerini kendi
üreten canlıların beslenme şeklidir. Tüm
üreticiler karbondioksit özümlemesi yapar.
Karbondioksit özümlemesi canlının, karbondioksiti kullanarak kendi organik maddelerini üretmesidir.

a) Fotoototrof Beslenme

Işık enerjisi sayesinde CO2 ve HZO gibi
inorganik maddelerden organik madde
sentezlenmesine fotosentez, fotosentez
yapan üreticilere de fotoototrof canlılar
denir. Fotosentetik ototroflar, ekosistemlerin
en büyük oksijen kaynağıdır. Sucul ekosistemlerde karasal ekosistemlerden daha fazla
oksijen üretilerek atmosfere verilir.

b) Kemoototrof Beslenme

Besinlerini üretirken (karbondioksitten organik madde sentezi) inorganik maddelerin
oksidasyonuyla açığa çıkan kimyasal enerjiyi
kullanırlar. Bu olaya kemosentez, bu beslenme şekline ise kemoototrof beslenme denir.
Kemosentez yapabilen canlıların tamamı
prokaryottur.

2. Heterotrof Beslenme (Tüketici)

Besin maddelerinin dışarıdan hazır alınmasına heterotrof beslenme, bu şekilde besIenen canlılara ise heterotrof canlılar denir.
Heterotrof canlılar beslenme farklılıklarına
göre holozoik, ayrıştırıcı ve parazit olarak
üçe ayrılır.

a) Holozoik Beslenme

Besinlerini parça veya bütün olarak alırlar.


Bütün olarak aldıkları besin maddelerini
sindirim sistemlerinde küçük parçalara ayırır.
Bu canlılar otçul, etçil ve hem etçil hem otçul
olarak üçe ayrılır.

k Otçullar(HerbivorIar)

Bitkisel kaynaklı beslenirler. Öğütücü dişleri gelişmiştir. Bağırsakları uzundur. Sindirim sistemlerinde selülozu sindirmeye yardım
eden bakteriler bulundurur. Sindirimleri
uzun sürer.

k Etçiller(Karnivorlar)

Hayvansal kaynaklı beslenirler. Parçalayıcı
dişleri (köpek dişleri) gelişmiştir. Mideleri
bölmesiz, bağırsakları kısadır. Sindirimleri
kısa sürer.

k Hem Etçil Hem Otçullar (Omnivorlar)

Bitkisel ve hayvansal kaynaklı beslenirler.
Ağızlarında hem kesici parçalayıcı hem de
öğütücü dişler bulunur. Mideleri tek bölmelidir. Bağırsakları orta uzunluktadır.



b) Ayrıştırıcılar

Hücre dışına salgıladıkları sindirim enzimleriyle organik atıkları parçalayıp inorganik
maddeleri açığa çıkaran canlılara ayrıştırıcılar denir. İnorganik maddeler bu canlılar
sayesinde ekosistemdeki üreticilerin kullanımına tekrar sunulur. Bu sayede doğal madde
döngüsünde görev alırlar. Birçok bakteri ve
mantar türü ayrıştırıcı olarak beslenir.

c) Parazitlik

Başka bir canlının üzerinde veya içinde
ona zarar vererek yaşamaya uyum sağlamış
canlıya parazit adı verilir. Parazitin üzerinde
veya içinde yaşadığı canlıya konak denir.

3. Hem Ototrof Hem Heterotrof Beslenme

Öglena ve böcekçil bitkiler bu gruba dahil
canlılardır. Öglena, ışık varlığında fotosentez
yapar. Bu yönüyle üreticidir. Işık yokluğunda
ise dış ortamdan besinini hazır olarak alabilir. Bu yönüyle de tüketicidir.


