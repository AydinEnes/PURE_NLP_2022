BİYOLOJİ HÜCRESEL SOLUNUM (FERMANTASYON)


Fermantasyon

Glikozun oksijen kullanılmadan
enzimatik tepkimelerle
etil alkol veya Iaktik asit
gibi organik moleküllere
dönüştürülmesine fermantasyon
denir. Fermantasyon, hücrelerin
sitoplazmasında gerçekleşir.
Bazı maya mantarlarında, bazı
bakterilerde, omurgalıların çizgili
kaslarında ve bazı bitkilerin
tohumlarında görülür.

Fermantasyon, tepkime
sonucu oluşan son ürüne göre
isimlendirilir. Fermantasyon
tepkimelerinde kullanılan enzim
çeşidi son ürün farklılığına neden
olur. Canlılarda gerçekleşen
en önemli fermantasyon
çeşitleri etil alkol ve Iaktik asit
fermantasyonudur.

Etil Alkol Fermantasyonu

Etil alkol fermantasyonu bazı
bakterilerde, maya hücrelerinde
ve bazı bitki tohumlarında
görülür. Glikolizden başlayarak
etil alkol oluşumunu sağlayan
kimyasal tepkimeler dizisine etil
alkol fermantasyonu denir.
Glikoz, glikoliz tepkimeleri
ile 2 molekül pirüvik asite
parçalanır. ATP sentezi, glikoliz
sonucunda gerçekleşir. Etil alkol
fermantasyonu sonucunda 1
molekül glikozdan 2 molekül etil
alkol, 2 molekül CO2 açığa çıkar.

Laktik Asit Fermantasyonu

Bazı bakterilerde, bazı
mantarlarda, omurgalıların çizgili
kaslarında memelilerin olgun
alyuvar hücrelerinde görülür.
Glikoliz sonucu oluşan pirüvik
asitin enzimler kullanılarak
laktik asite dönüşmesini sağlayan
kimyasal tepkimeler dizisine
Iaktik asit fermantasyonu denir.
Laktik asit fermantasyonunda
etil alkol fermantasyonundan
farklı olarak karbondioksit (C02)
meydana gelmez.
Fermantasyonda görev
alan enzimler, hücrenin
sitoplazmasında bulunur.
Fermantasyon tepkimelerinde
besinler CO2 ve HZO'ya kadar
parçalanamadığı için enerjinin
büyük bir bölümü, son ürünlerin
kimyasal bağlarında kalır.

