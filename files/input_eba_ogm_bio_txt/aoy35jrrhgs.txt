BİYOLOJİ BİTKİLERDE MADDE TAŞINMASI I

KÖKLERDE SU VE MİNERAI. EMİLİMİ

Su ve minerallerin emilimi, direkt olarak epidermisten farklılaşmış olan emici tüylerle gerçekleştirilir. Kök ucunun birkaç
milimetre üzerinde bulunan emici tüyler, emilim için oldukça
büyük bir yüzey alanı oluşturur. Kökteki emici tüyler, topraktan
aktif taşıma ile aldığı mineral ve tuzları biriktirir. Bu birikim,
emici tüylerdeki osmotik basıncın toprak çözeltisine göre daha
yüksek olmasını sağlar. Bu sayede kökteki emici tüylere osmozIa su geçer. Su, emici tüylerden epidermise, epidermisten kök
korteksine (parankimasına), korteksten de endodermise ulaşır.
Endodermis duvarlarındaki kaspari şeridi suya geçirimsizdir.

 

Toprak çözeltisinde çözünmüş hâlde bulunan mineral maddelerin bitkiler tarafından alınabilmesi iki yolla olur. Birinci
yol, pasif taşımadır. Enerji harcanmadan difüzyon yoluyla mineraller bitkiye alınır. İkinci yol ise aktif taşımadır. Metabolik
olaylara bağlı olarak üretilen ATP'nin harcanması sonucu aktif
taşıma ile mineral alımı ya da birikimi gerçekleşir.

Bitkilerin yaşamsal faaliyetleri için çok fazla ihtiyaç duyduğu elementlere makro elementler adı verilir. Bu elementler;
karbon (C), oksijen (O), hidrojen (H), azot (N), potasyum (K),
kalsiyum (Ca), magnezyum (Mg), fosfor (P), kükürt (S) tür.
  
  

Bitkilerin yaşamsal faaliyetleri için çok az miktarda ihtiyaç
duyduğu elementlere mikro elementler adı verilir. Bu elementler; klor (Cl), demir (Fe), bor (B), mangan (Mn), çinko
(Zn), bakır (Cu), nikel (Ni), molibden (Mo) dir.

Bitkinin yaşam fonksiyonları üzerinde etkili olan en az düzeydeki herhangi bir faktör, diğer faktörler optimum düzeyde
olsa bile bitkinin büyümesini sınırlandırır. Bu konuyu Alman
bilim adamı Justus Von Liebig minimum kuralı ile açıklamıştır.
MIKORIZA

, W..“ Mikoriza, belirli bir
~" .- mantar türü ve bir bitki
kökü arasında kurulan
ortak birlikteliktir. Tohum-
lu bitkilerin çoğu, mikoriza oluşturarak toprağın
suyunu emmek için yüzey
alanlarını artırır. Mikoriza
birlikteliğinde hem
mantar hem de bitki
fayda sağlar. Bitki, mantardan su ve iyonları alır;
mantar ise bitkiden ihtiyaç
duyduğu besinleri alır.


Azot ihtiyacı
fazla olan fasulye, bezelye, soya
fasulyesi, bakla,
yer fıstığı, yonca
gibi baklagillerin
kökleri ile toprakta yaşayan ve
havanın serbest
azotunu bağlayabilen Rhizobium
cinsi bakteriler
arasında ortak
yaşam görülür. Rhizobium
bakterilerinin bu
bitkilerin köküne yerleşmesiyle nodül adı verilen yumrular
oluşur. Bu ortak yaşamda bakteriler; havanın serbest azotunu, bitki tarafından kullanılmak üzere amonyuma dönüştürür.
Böylece bitki, azot ihtiyacını karşılamış olur. Bitki de bakterilerin ihtiyaç duyduğu organik besinleri bakteriye sağlar.

Tarımda toprakların yanlış kullanımı sonucu kirlenme-
si, tarım dışı amaçlarla toprak kullanımı, erozyona karşı
yeterli önlemler alınamaması ve su kıtlığı gibi pek çok
nedenle geleneksel tarım uygulamaları verimsizleşmiştir.
Günümüzde geleneksel tarım uygulamalarına alternatif
olarak geliştirilen "hidroponik kültür" tekniği ile bitki
kökleri bir besin çözeltisine daldırılarak topraksız üretim
çalışmaları yapılmıştır.