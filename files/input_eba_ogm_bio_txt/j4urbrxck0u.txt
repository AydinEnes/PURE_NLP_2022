BİYOLOJİ ARKE VE PROTİSTA ÂLEMLERİ

ARKELER

Arkeler diğer canlıların
yaşayamadığı uç (ekstrem)
koşullarda yaşayabilen ve
bu koşullarda yaşamasına
olanak sağlayan yapısal ve
moleküler özelliklere sahip
prokaryotlardır. Arkeler,
prokaryotik hücre yapısına
sahip tek hücreli canlılardır.
Arkelerin hücre duvarı
bakterilerden farklı olarak
pseudopeptidoglikan
yapıdadır. Bazı arkelerde
kalıtım materyallerinin
yapısında histon proteinleri
bulunur.

Termofiller, aşırı sıcak ortamları
seven arkelerdir. Termofiller;
jeotermal kaynaklarda, yanardağ
bacalarında, denizlerin dip
kısımlarındaki termal alanlarda
ve 121 °C'ye kadar olan yüksek
sıcaklıklarda yaşayabilir.

Psikrofiller, diğer canlı türlerinin
yaşama imkânı bulamadığı çok
soğuk ortamlarda yaşar. Genetik
özellikleri sayesinde -20 °C'den

daha düşük sıcaklıklarda yaşayabilir.

Halofiller, aşırı tuzlu ortamda
yaşayabilen arkelerdir. Tuz Gölü
gibi yüksek tuzluluk oranına sahip
ortamlarda yaşayabilirler.

Metanojenler, metabolik
faaliyetleri sırasında metan
gazı (CH4) oluşturdukları için bu


şekilde adlandırılmıştır. Oksijensiz
ortamlarda yaşayan metanojenler
çiftliklerdeki hayvan gübrelerinde,
çöplüklerde, bataklıklarda, otçul
hayvanların sindirim sisteminde,
kirlenmiş sularda ve okyanusların
dip kısımlarında yaşar.

Asidofiller, kuvvetli asidik (pH<3)
ortamda canlılık faaliyetlerini
sürdürebilen arkelerdir. Alkalifiller,
kuvvetli bazik ortamlarda (pH>8)
yaşayabilir. Alkalifillerin enzimleri
deterjan endüstrisinde kullanılır.


Ökaryot hücre yapısına sahip
olan, tek hücreli ve çok hücreli
canlılardan oluşan bir âlemdir.
Genellikle sularda ve nemli
bölgelerde yaşamını sürdürürler.

 

Amip, öglena, paramesyum,
Trypanosoma, plazmodyum,
algler ve cıvık mantarlar protist
örnekleridir Protistler; ototrof,
heterotrof ve hem ototrof hem
heterotrof olarak beslenebilen
çok sayıda tür içerir. Avlanarak
beslenen türlerin yanı sıra ayrıştırıcı,
parazit ve üretici türleri de vardır.
Üretici olanlar, taşıdıkları kloroplast
sayesinde atmosferde ve denizlerde
bulunan oksijenin büyük bir kısmını
üretir. Protistler sahip oldukları sil,
kamçı, yalancı ayak gibi uzantılarla
aktif olarak yer değiştirebilir. Tatlı
sularda yaşayan türlerinde bulunan
kontraktil kofullar, hücre içine
giren suyun fazlasını dışarı atarak
homeostaziyi sağlar. Bazılarında
birden fazla çekirdek bulunabilir.

Protista âleminden olan algler bazı
bölgelerde besin olarak kullanılmaktadır.
