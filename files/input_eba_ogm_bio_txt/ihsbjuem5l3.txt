BİYOLOJİ DUYU ORGANLARININ YAPISI VE İŞLEYİŞİ

 

Reseptör: Dış çevredeki
uyarıları alan, duyu
organlarındaki özelleşmiş
hücrelerdir.

0 Tat, koku gibi kimyasal

uyarıları kemoreseptörler alır.

0 Işığa duyarlı olanlar
fotoreseptörler,

- Sıcak ve soğuğa duyarlı
olanlar termoreseptörler,

o Basınç, dokunma
gibi uyarıları alanlar da
mekanoreseptörlerdir.

GÖZ

Göz küresi; dıştan içe
doğru sert tabaka, damar
tabaka ve ağ tabaka olmak
üzere üç tabakadan oluşur.

1. Sert tabaka (sklera):
Gözün beyaz kısmıdır, bu
nedenle bu kısma göz
akı da denir. Kan damarı
içermez. Bu tabaka gözün
ön tarafında saydamlaşır,
şişkinleşir, ışığı kıran korneayı
(saydam tabaka) oluşturur.
Kornea göze gelen ışığın ilk
kırıldığı yerdir.

2. Damar tabaka
(koroid): Gözü besleyen
kan damarları bu tabakada
bulunur. Damar tabaka
gözün ön tarafında renkli
iris tabakasını oluşturur.
Düz kaslardan oluşan ve
göz bebeğinin büyüklüğünü
ayarlayan pigmentli perdeye

iris denir. İristeki pigmentler
gözün rengini belirler. Göze
ışığın girmesini sağlayan
açıklığa göz bebeği denir.
Loş ışıkta genişleyip parlak
ışıkta daralması göz bebeği
refleksi olarak adlandırılır.
Irisin arkasında göz merceği
bulunur. Bu mercek ince
kenarlı mercek yapısındadır.
Gözde saydam tabaka ile iris
arasındaki boşluğa ön oda,
iris ile göz merceği arasındaki
boşluğa ise arka oda denir.

3. Ağ tabaka (retina):
Fotoreseptörler ve görme
sinirlerinin bulunduğu
tabakadır. Retinada bulunan
fotoreseptörler koni ve
çubuk hücreleri olmak üzere
iki çeşittir. Koni reseptörleri,
parlak ışıkta renkli ve ayrıntılı
görmeyi sağlar. Mavi, yeşil
ve kırmızı ışığı algılayan üç
çeşit koni reseptör bulunur.
Bu reseptörlerden birkaçı
birlikte çalıştığında diğer
renkler algılanır. Koni
reseptörlerin yoğun olarak
yer aldığı ve ışınların kırılarak
retinada toplandığı bölgeye
sarı nokta (sarı benek) denir.
Optik sinir adı verilen görme
sinirlerinin göz küresinden
çıktığı noktada fotoreseptör
bulunmadığı için görüntü
algılanmaz. Bu noktaya kör
nokta denir.

Göz Kusurları

Miyopi: Göz yuvarlağının önden arkaya doğru çapının normalden daha
uzun olması ya da göz merceğinin normalden şişkin olmasından kaynaklanır.


Hipermetropi: Göz yuvarlağının önden arkaya doğru olan çapının
normalden kısa olması ya da göz merceğinin normalden ince olmasıyla oluşur.

Astigmatizm: Göz merceği

ya da korneada oluşan pürüzlü
yüzeylerden dolayı ışınlar retinada

birden fazla yerde odaklanır.

Presbitlik: Yaşa bağlı olarak göz
merceğinin esnekliğini kaybetmesi

ve gözün uyum yeteneğinin

azalmasıyla ortaya çıkar.
Katarakt: Göz merceğinin

saydamlığının kaybolmasıdır.


Glokom (Göz tansiyonu):
Göz içi basıncının görme
sinirini tahrip edecek boyutlara
yükselmesiyle meydana gelen
görme kaybı hastalığıdır.

Şaşılık: Göz kaslarının
uyumlu kasılmamasından
dolayı gözlerin farklı yönde
hareket etmesiyle oluşur. Şaşılık
ameliyatla düzeltilir.
