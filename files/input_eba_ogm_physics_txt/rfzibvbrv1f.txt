FİZİK - DAYANIKLILIK, ADEZYON, KOHEZYON, YÜZEY GERİLİMİ VE KILCALLIK -

 

DAYANIKLILIK:

Katıların dış etkilere karşı
yapı bütünlüğünü koruma
çabasına dayanıklılık adı verilir.
Bir katının dayanıklılığı katının
kesiti ile doğru, hacmi ile ters
orantılıdır. Katının boyutları
arttıkça hacimdeki artış,
kesitindeki artıştan daha fazla
olacağı için dayanıklılığı azalır.
Ancak dayanıklılık sadece
kesit ve hacim ilişkisine bağlı
değildir. Katının atomik yapısı,
fiziksel ve kimyasal özellikleri
de dayanıklılığı etkiler.
Dayanıklılıkla ilgili çalışmalar,
ilk defa Galileo tarafından
yapılmıştır.

ADEZYON VE KOHEZYON:

Maddelerin kendi taneciklerine
yapışmasını sağlayan kuvvete
kohezyon, farklı cins moleküllere
yapışmasını sağlayan
kuvvete ise adezyon adı
verilir. Kohezyon sayesinde
sıvı molekülleri bir arada
kalır. Adezyon sayesinde ise
sıvılar cam, kumaş gibi farklı
yüzeylere yapışır. Adezyon
ve kohezyonun birlikte etkili
olduğu durumlar da vardır.
Örneğin ıslanma olayı,
adezyonun kohezyondan
büyük olması sonucu oluşur.

YÜZEY GERİLİMİ:

Sıvının üst yüzeyindeki
moleküllerin kohezyon etkisi
ile çekilmesi sonucunda sıvı
yüzeyi gerilir. Bu özelliğe
yüzey gerilimi adı verilir. Yüzey
gerilimi, bazı böceklerin su
üstünde durmasını sağlar.
Yüzey gerilimi sadece sıvı
yüzeyi ile ilgili bir özelliktir.
Sıcaklık, basınç, maddeye farklı
maddeler eklenmesi yüzey
gerilimini değiştirir. Yüzey
gerilimi azalan sıvı daha iyi
yapışarak ıslanmaya neden
olur. Çamaşırların deterjanlı
sıcak su ile yıkanması bu
nedenledir.

KILCALLIK:

Sıvıların ince cam boruda
dış etkiye maruz kalmaksızın
yükselmesi veya alçalması olayı
olarak bilinen kılcallıkta da bu
iki kuvvet etkilidir. Adezyon
kohezyondan büyükse sıvı cam
boruda yükselir ve sıvının üst
yüzeyi çukurlaşır. Kohezyon
adezyondan büyükse cam
borudaki sıvı, kaptaki sıvı
yüzeyinden daha aşağıya iner
ve sıvı yüzeyi tümsekleşir.
Bitkiler, kılcal borular yardımıyla
topraktaki su ve besini kökten
yaprağa ulaştırır.
