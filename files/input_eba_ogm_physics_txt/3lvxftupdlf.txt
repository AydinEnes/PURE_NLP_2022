FİZİK - DEPREM DALGALARI ELEKTROMANYETİK DALGALAR -

 

Deprem Dalgaları: Dünya'nın dış kısmında yer kabuğu adı verilen
bir tabaka vardır. Bu tabakanın altında ise çok sıcak ve akıcı maddelerden oluşan magma tabakası bulunur. Yer kabuğu levhaları magma
üzerinde sürekli hareket hâlindedir. Bu hareketlilik sırasında yer kabuğunun içinde ani kırılmalar olabilir.

Yer kabuğundaki fay olarak adlandırılan kırıklar üzerinde biriken enerjinin boşalmasıyla meydana gelen titreşimlerin oluşturduğu dalga-
lara deprem dalgası, bu dalgaların geçtiği ortamları ve yer yüzeyini
sarsması olayına ise deprem denir. Mekanik dalgalardan olan deprem
dalgalarından bazıları enine, bazıları da boyuna dalgalardır. Depremler sadece kırılmalar sonucunda değil, volkanik patlamalar ve yer altındaki boşlukların çökmesi sonucunda da oluşabilir.

Depremlerin oluşumunu, deprem ölçü aletlerini ve yöntemlerini,
deprem dalgalarının yayılmasını ve depremle ilgili konuları inceleyen
bilim dalına sismoloji, sismoloji alanında çalışan bilim insanına sismolog
denir. Depremin büyüklüğü, kırılan yüzeyin büyüklüğünü ve ortaya çıkan
 enerjinin düzeyini belirten bir ölçüdür. Depremin büyüklüğü sismograf
 adı verilen aletle ölçülür. Yapılan ölçüm Richter Ölçeği denilen
bir ölçümle tanımlanır. Bu ölçekte deprem dalgalarının büyüklüğü 1 ile
9 arasındaki rakamlarla ifade edilir. Richter ölçeğinde her birim artış,
yer sarsıntılarında 10 katlık artışa karşılık gelir.

Depremin şiddeti, herhangi bir derinlikte meydana gelen depremin
doğa, bina ve insanlar üzerindeki etkilerinin ölçüsüdür. Bu etki, depre-
min büyüklüğü, uzaklığı ve yapıların depreme karşı gösterdiği dayanık-
lılığa bağlıdır. Depremin şiddeti, depremin büyüklüğü hakkında doğru
bilgi vermez. Bir depremin boyutu iki yolla ölçülmektedir. Bunlardan
biri depremin şiddeti, diğeri ise büyüklüğüdür. Aynı büyüklüğe sahip
depremler farklı şiddetlerde hissedilebilir. Bu kavramlar birbiri ile karış-
tırılmamalıdır. Bir depremin büyüklüğü, deprem sırasında açığa çıkan
enerjinin ölçüsüdür. Richter ölçeği adı verilen bir ölçeğe göre hesapla-
nır. Depremin şiddeti ise oluşan depremin yeryüzünde hissedildiği böl-
gede oluşturduğu etkinin ölçüsüdür. Deprem bölgesindeki hasara göre
belirlenen göreceli bir değerdir. Bir depremin şiddeti, doğada ve bina-
larda depremler sebebiyle oluşan hasara bakılarak

( Mercalli Ölçeği

DEPREMİN ŞİDDETİ

   

DEPREMİN BÜYÜKLÜĞÜ

N Richter Ölçeği

uzmanlar tarafından hazırlanmış deprem şiddet cetvelleri ile değerlendirilir.
 Günümüzde Mercalli (MM) ve Medvedev — Sponheur
- Karnik (MSK) cetvelleri kullanılmaktadır.

Fay hattı

   

Sismik dalgalar Merkez üssü


Deprem yerin altında gerçekleşir. Depremin oluştuğu nokta-
ya deprem odağı adı verilir. Depremin odağına en yakın olan ve
sarsıntıyı en fazla hisseden yeryüzü bölgesi ise merkez üssüdür.
Deprem sonucunda yer yüzeyinde meydana gelen kırık ve çatlaklar
 depremin şiddetini göstermektedir.

 

Okyanus ya da denizlerde deprem, volkan patlaması, gök taşı
düşmesi gibi olaylar sonucunda açığa çıkan enerjinin etkisiyle
oluşan çok büyük genlikli dalgalara tsunami adı verilir. Bu dalgalar
kıyılara ulaştıklarında yıkıcı etkiler oluşturabilir. Deprem esnasında
oluşan rezonans olayı, binaların yıkılmasında etkilidir. Deprem dalgalarının frekansı, binanın doğal frekansına eşitlendiğinde bina
artan genliğe dayanamaz ve yıkılır.

Deprem Kaynaklı Can ve Mal Kayıplarını Önlemeye Yönelik
Çözüm Önerileri: Türkiye'nin büyük bir bölümü deprem kuşağındadır.

TÜRKİYE DEPREM TEHLİKE HARİTASI

 

 

Türkiye'nin büyük bir bölümü deprem kuşağında olması nedeniyle
 tarih boyunca ülkemizin farklı bölgelerinde büyük depremler


meydana gelmiştir. Depremin zamanı önceden bilinemez fakat
zararlarından korunmak için önlemler alınabilir. Mühendisler tarafından
 depreme dayanıklı binalar yapılmalı ve mevcut binaların
dayanıklı olup olmadığı kontrol edilmelidir. Deprem sonrasında
ise arama kurtarma çalışmalarına katılarak depremzedelerin kurtarılmasına 
yardımcı olunmalıdır.

Elektromanyetik Dalgalar: Boşlukta ilerleyebilen ve iletilmek
için maddesel bir ortama ihtiyaç duymayan, enine dalgalar elektromanyetik dalgalardır. 
Elektromanyetik dalga çeşitlerini dalga
boylarına göre sıralayan çizelgeye elektromanyetik dalga spektrumu denir.

Radyo
dalgaları

Görünür (o Morötesi
ışınlar

Mikrodalgalar Kızılötesi
radyasyon — şın

X ışınları Gama ışınları

 



Radyo dalgaları: Radyo dalgaları, elektromanyetik dalgaların
en uzun dalga boyuna sahip çeşididir. 103 m ile 0,1 m arasında
değişen dalga boylarına sahiptir.

Mikrodalgalar: Mikrodalgaların dalga boyları 0,3 m ile 104 m
arasında değişir. Mikrodalgalar, radyo dalgaları gibi iletken içerisindeki
 yüklü parçacıkların ivmeli hareket etmesi sonucu oluşur.
Mikrodalgalar; hava tahminlerinde, radar sistemlerinde, cep telefonlarında ve kablosuz Genel Ağ erişimlerinde kullanılmaktadır.

Kızılötesi (İnfrared) Işınlar: Kızılötesi ışınlar sıcak cisimler tarafından
 yayılır. Cisimlerden yayılan kızılötesi dalga termal kameralar
 tarafından algılanarak karanlık ortamlarda bile görüntü
elde edilebilir. Kızılötesi ışınlar; uzaktan kumanda sistemlerinde, meteoroloji uydularında, bilinmeyen maddelerin içeriğinin
belirlenmesinde, gıda maddelerinin işlenmesinde, fiber optik
iletişimde kullanılmaktadır.

Görünür Işık Dalgaları: İnsan gözünün elektromanyetik dalgalar
içerisinde görebildiği kısmına görünür bölge denir.

Morötesi (Ultraviyole) Işınlar: Kaynağı genellikle Güneş'tir.
Güneş'ten gelen ultraviyole ışınları ozon tabakası tarafından süzülerek
 zararlı etkileri azaltılır. Ultraviyole ışınları özellikle dezenfeksiyon
 için kullanılır. Zararlı ultraviyole ışınların bir kısmı ozon
tabakasında engellenir.

X Işınları: X-ışınları hızlandırılmış elektronların bir metale
çarptırılıp durdurulmasıyla veya atomların yörüngelerinde bulunan
 elektronların geçişleri sonucunda oluşturulur. X-ışınları Alman
Fizikçi Wilhelm Conrad Röntgen tarafından 1895 yılında keşfedilmiştir.
 X-ışınları tıpta teşhis ve tedavi amaçlı kullanılır.

Gama (/) Işınları: Gama ışınları, elektromanyetik dalga spektrumunun
 en küçük dalga boyuna sahiptir. Radyoaktif çekirdeklerin
nükleer tepkimeleri sırasında yayılır. Astronomide, kanserli hücrelerin
 yok edilmesinde kullanılır.
