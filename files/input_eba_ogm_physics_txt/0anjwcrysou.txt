FİZİK - ENERJİ İLETİM YOLLARI VE ENERJİ İLETİM HIZI -

 

Enerji İletim Yolları: Isının; sıcaklıkları farklı, etkileşim hâlindeki sistemler arasındaki
iletimi, maddenin cinsine fiziksel hâline göre
değişiklik gösterir.

Isının İletim Yolu ile Transferi: Moleküllerin birbirlerine çarparak zincirleme olarak
enerjiyi aktarmalarına iletim yoluyla ısı transferi denir. Isı transferi sıcaklık farkı bulunan
iki madde arasında gerçekleşiyorsa sıcak
maddeden soğuk maddeye doğru gerçekleşir. Yemek karıştırırken metal kaşığın sapının
sıcaklığının artması iletim yoluyla ısı aktarımından kaynaklanır.

Bir madde ısıtıldığında önce ısı kaynağına
yakın olan atom ve moleküller enerji alır ve
titreşimleri artar. Bu tanecikler yakınlarındaki taneciklere çarpar ve onların da enerji
kazanarak titreşmesini sağlar. Bu şekilde ısı
enerjisi maddenin bir ucundan diğer ucuna
kadar iletilmiş olur. Sıcak su dolu bardağa
soğuk metal bir kaşık konulduğunda başlangıçta soğuk
olan kaşığın sap kısmı, bir
süre sonra Isınır ve tutulamayacak hâle gelebilir. Bunun sebebi ısının kaşığın bir
ucundan sapına kadar iletim
yolu ile yayılmasıdır.

Isının iletim yolu ile yayılması, birbirine çok yakın olan madde atom ve moleküllerinin titreşim
hareketini birbirine aktarması ile gerçekleşmektedir. Ancak taneciklerin birbirine
çok yakın olduğu, katı hâldeki maddelerde
gerçekleşir. Isı iletimi katı maddeler için ayırt
edici bir özelliktir. Sıvı ve gaz hâldeki maddelerde ısının iletim yoluyla taşınması, ihmal
edilecek kadar düşük olur.

Isının Konveksiyon Yolu ile Transferi:
Konveksiyon; sıcaklığı yükselen maddenin,
aldığı ısıyı, özkütle farkı nedeniyle madde
akışı yoluyla taşıması olayıdır. Isının konveksiyon yoluyla iletimi ısı enerjisi yüksek
taneciklerin düşük taneciklerle yer değiştirmesi şeklinde gerçekleşir. Bu olayın sebebi,
sıcaklığı artan madde moleküllerinin hacminin genişlemesi ve bunun sonucunda da
özkütlelerinin azalmasıdır.

Atmosferdeki havanın alttan yukarı doğru ısınması, kalorifer radyatöründe yukarı
yönlü sıcak hava akımı oluşması, ısıtılan su
içinde döngü oluşması konveksiyon yoluyla
ısı taşınması nedeniyledir.

Sıcak çayın soğuma sebebi çevresiyle yaptığı ısı alışverişidir. Çevresine göre daha sıcak
olan çaydan bardağa, bardaktan da havaya
iletim yolu ile ısı akışı gerçekleşir. Çayı çevreleyen ve ısı alarak genleşen hava yükselir. Yükselen havanın yerini daha
soğuk, daha yoğun hava alır. Bu alışveriş,
çayın sıcaklığı çevresiyle eşit oluncaya yani
çay soğuyuncaya kadar devam eder.

Isının Işıma Yolu ile Transferi: Isının iletim
ve konveksiyon yolu ile taşınması için maddesel ortama ihtiyaç vardır. Isı enerjisinin
ışınlarla dalgalar hâlinde yayılması olayına
ışıma ya da termal ışıma denir. Sıcaklığı mutlak donma noktasından (-273,169C) yüksek
olan her varlık ışıma yapar. Bu ışımalar elektromanyetik spektrumda kızılötesi bölgesine
karşılık gelir ve bu bölgedeki ışımalar gözle
algılanamaz. Işımanın şiddeti, ışıma yapan
cismin sıcaklığıyla doğru orantılıdır.

Isının, ışıma yolu ile yayılması için hava ya
da su gibi maddesel bir ortama ihtiyaç yoktur. Bu nedenle ısı ışıma yolu ile boşlukta da
yayılabilir. Dünya, Güneş'in yaptığı ışımalar
sayesinde ısınmaktadır ve Güneş, Dünya üzerindeki yaşamın temel enerji kaynağıdır.

Katı Maddelerde Enerji İletim Hızı: Isı
iletim hızı ya da enerji iletim hızı bir maddede birim zamanda aktarılan ısı miktarıdır. Isı
iletkenliği ya da ısı iletim katsayısı maddenin
ısıyı ne kadar iyi iletebildiğini gösteren bir
özelliktir. Isı iletim hızını etkiler. Isı enerjisi,
sıcaklığı yüksek olan sistemden
düşük olan sisteme doğru akar.
Kendiliğinden gerçekleşen
bu durum, kimi zaman hayatı
kolaylaştırırken kimi zaman
zorlaştırmaktadır. Katı maddelerde ısı iletim hızı, maddede
ısının iletildiği yüzeyin alanına,
kalınlığına, iki yüzey arasındaki
sıcaklık farkına, maddenin cinsine bağlıdır.