FİZİK - GENLEŞME -

 

Genleşme: Isı alma sürecinde hâl değişimine
uğramayan maddelerin sıcaklıkları, yani atom veya
moleküllerinin ortalama kinetik enerjisi artar. Daha
yüksek hızla hareket eden parçacıklar birbirinden
uzaklaşır ve bu durum maddede hacim artışına sebep
olur. Isı alan maddelerin hacimlerinde meydana gelen
bu artışa genleşme adı verilir. Sıcaklığı artan pek
çok madde, bazı istisnalar dışında genleşir. Isı veren
maddelerin sıcaklıkları, yani atom veya moleküllerinin
ortalama kinetik enerjisi azalır. Tanecikler arasındaki
mesafe kısalır ve maddenin hacmi küçülür. Isı veren
maddelerin hacimlerinde meydana gelen azalmaya
büzülme denir.

Termostat: Ortamın sıcaklığını sabit tutmak ve aşırı
ısınmaya karşı cihazları korumak amacıyla geliştirilmiş
olan termostatlar; fırın, saç kurutma makinesi, buzdolabı, araba radyatörleri, klimalar, elektrikli ısıtıcılar gibi
pek çok sistemde kullanılmaktadır.

Elektrikli bir cihaz çalıştırıldığında devreden akım geçmeye başlar. Akım geçtiği sürece iletken tel ve bu telle
bağlantılı olan çelik yay ısınır. Isınan çelik yay genleşir
ve bağlantı noktalarının birbirine temas etmesine sebep
olur. Temas anında iletken telden geçen akım kesilir ve
çelik yay soğumaya, dolayısıyla büzülmeye başlar. Çelik
yay yeteri kadar soğuyup bağlantı noktaları birbirinden
ayrılınca devreden tekrar akım geçer. Böylelikle cihaz
belirli bir sıcaklığa ayarlanarak aşırı ısınmaya karşı
korunmuş olur.

Genleşme miktarı maddenin; cinsine, sıcaklık
değişimine, madde miktarına bağlıdır.

Maddenin Cinsi: Maddenin cinsine bağlı bir
nicelik olan genleşme katsayısı, sabit basınç altındaki
bir maddenin sıcaklığının 1 *C değişmesi durumunda
hacmindeki değişimin ilk hacmine oranıdır. Boyca
genleşme katsayısı A ile gösterilir. Genleşme katsayısının
birimi 1/K'dir.

Boyutları aynı olan iki maddenin sıcaklıkları eşit
miktarda artırıldığında (AT) genleşme katsayısı büyük
olan madde daha fazla genleşir. Aynı şekilde bu
maddelerin sıcaklıkları eşit miktarda azaltıldığında
(AT) genleşme katsayısı büyük olan madde daha fazla
büzülür.

Sıvı hâldeki maddelerin atomları arasındaki bağlar da
katı hâldeki maddelerin atomları arasındaki bağlardan
daha zayıftır. Bu nedenle sıvıların genleşme katsayıları,
katıların genleşme katsayılarından daha büyüktür.

Gaz hâldeki maddelerin atomları arasındaki bağlar
katı ve sıvılara göre daha zayıf olduğu için en fazla genleşme gazlarda oluşur. Bütün gazlar bulundukları kabı
tamamen doldurduğu için genleşme, gazlar için ayırt
edici bir özellik değildir.

 

2. Sıcaklık Değişimi: Maddelerin aldığı ya da verdiği

ısı ne kadar büyük olursa sıcaklıklarındaki değişim o
kadar fazla olur. Sıcaklıktaki değişim ne kadar fazla
olursa madde taneciklerinin hareketleri ve dolayısıyla
hacimdeki değişim de o kadar fazla olur. Dolayısıyla
genleşme veya büzülme, sıcaklık değişimiyle doğru
orantılıdır. Maddelerin ısı alışverişi yapmadan önceki
hacmi ne kadar fazla ise hacimlerindeki değişim de o
kadar fazla olur. Genleşme ve büzülme miktarı, maddelerin ilk hacimleri ile doğru orantılıdır.

Genleşme, maddenin tüm boyutlarında yani hacminde meydana gelir. Ancak maddenin bir boyutundaki
genleşme diğer boyutundaki genleşmelerle kıyaslandığında ihmal edilebilecek kadar az olabilir. Örneğin
ince ve uzun bir telin kesit alanında meydana gelen
genleşme, boyundaki genleşmeye göre çok küçüktür. Bu
durumda ince bir telin hacmindeki genleşmeden değil,
boyundaki uzamadan bahsedilir.

Genleşme; boyca uzama, yüzeyce genleşme, hacimce
genleşme şeklinde üç ayrı durum için incelenir.

Sıvıların genleşmesi yalnız hacim değişimi şeklinde
gözlemlenir, genleşmesi önemsiz kaplarda genleşen
sıvı kapta yükselir.

Maddelerin boyut değişim miktarı; başlangıçtaki
uzunluk, yüzey ve hacminin büyüklüğüne, sıcaklık
değişiminin büyüklüğüne, maddeye has değişim
katsayısına bağlıdır.

Günlük Hayatta Genleşme: Maddelerin genleşme
özelliğinden yararlanılarak yapılmış düzeneklerden en
bilineni termometrelerdir. Sıvılı termometrelerde sıvı-
ların genleşmesi, katı bir maddeden yapılan termometrelerde metallerin genleşmesi kullanılmaktadır. Gazlı
termometrelerde ise genleşen gazın basınç ve sıcaklık
değişiminden yararlanılmaktadır. Bazı yangın alarm
sistemlerinin çalışma prensibi su ve doğal gaz tesisatının kurulması, gemi ve bina yapımında çelik levhaların
perçinlenmesi günlük hayattaki genleşme olaylarına
örnektir.

Sıcak hava balonlarıyla uçuş, Isınan havanın genleşmesi ile gerçekleşmektedir. Balon içindeki hava
ısıtıldığında genleşir ve genleşen
havanın yoğunluğu azalır. Yoğunluğu dışarıdaki havadan daha az
hâle gelen balon yükselir. Balonun
aşağı indirilmesi için balon içindeki
havanın soğuması yeterlidir.

Köprülerde birbirinin içine
geçebilen genleşme bağlantıları kullanılmaktadır.

Bu bağlantılar, genleşmeden kaynaklanan
uzunluk değişimlerinin bir sorun oluşturmaması için
yapılmaktadır.

Tren raylarının aralarında boşluk bırakılarak döşenmesinin sebebi de budur.

Suyun Canlı Yaşamındaki Önemi: Canlılar donan nehir ya da göllerin altında devam ettirdikleri yaşamlarını, suyun ilginç bir özelliğine borçludur. Su, donarken
hacmi artan nadir yapılardan birisidir. Donan suyun
hacmi arttığı için öz kütlesi azalır, suyun öz kütlesinden daha küçük hâle gelir. Oluşan buz, suda yüzer ve
yüzeyde birikerek buz tabakasını oluşturur. Suyun bu
özelliği, çok soğuk bölgelerde suda yaşayan canlıların
hayatta kalmasını sağlar. Su, -4 9C'de en küçük hacim
ve en büyük öz kütle değerine sahiptir. Suyun sıcaklığı #4 *C'nin altına düşürüldüğünde hacminin arttığı,
özkütlesinin de azaldığı görülmektedir.


44 “C sıcaklığın altında suyun hacminin artması, soğuk
kış günlerinde su borularının çatlamasına sebep olabilmektedir. Donarken hacmi artan maddelere galyum,
germanyum, bizmut ve antimon örnek olarak verilebilir.