BİYOLOJİ 

KONU HÜCRESEL SOLUNUM (OKSİJENLİ SOLUNUM)

Canlının yaşamını devam ettirebilmesi için organik
maddeleri parçalayarak enerji elde etmesi olayına
hücresel solunum denir. Hücresel solunumda organik
besinlerin oksijen varlığında karbondioksit ve suya
kadar parçalanmasına oksijenli solunum denir.
Oksijenli solunum prokaryotlarda sitoplazmada, hücre
zarına yakın zar kıvrımlarında (mezozom) gerçekleşir.
Ökaryotlarda ise sitoplazmada başlayıp mitokondride
devam eder ve tamamlanır.

OKSİJENLİ SOLUNUM EVRELERİ

1. Glikoliz: Glikozun pirüvik aside kadar
parçalanması sırasında bir miktar ATP'nin üretildiği
enzimsel tepkime dizisidir. Glikoz molekülünün
solunum tepkimelerine katılabilmesi için 2 ATP
harcanır ve 2 tane 3C'lu pirüvik asit meydana gelir.
Tepkimeler sonucu 4 ATP üretilir ve bu sırada bir çeşit
koenzim olan NAD+ (nikotinamid adenin dinükleotit)
molekülleri, oluşan organik moleküllerden hidrojen
alarak NADH oluşturur.

2. Pirüvik Asitten Asetil - CoA Oluşumu: Krebs
döngüsü başlamadan önce mitokondri matriksine
geçen 3C'lu pirüvik asitler, CO2 çıkışı ve NADH
oluşumu ile asetil - CoA (asetil koenzimA) adı verilen
2C'lu bileşiğe dönüşür.

3. Krebs Döngüsü: 2C'lu asetil - CoA molekülünün
mitokondri matriksinde hazır bulunan 4C'lu organik
molekülün enzim kontrolünde bir araya gelerek
6C'lu sitrik asidi oluşturması ile başlar. Daha sonra
peş peşe gerçekleşen reaksiyonlarla sitrik asitten
4 karbonlu organik madde yeniden sentezlenir ve
krebs döngüsü tamamlanmış olur. Krebs döngüsü ile
substrat düzeyinde fosforilasyonla 2 ATP sentezlenir.
Bu sırada 4 CO2 oluşur. Krebs döngüsünde üretilen
6 NADH ve 2 FADHZ molekülleri ise elektron taşıma
sistemine aktarılır.

4. Elektron Taşıma Sistemi (ETS) - Oksidatif
Fosforilasyon: Elektron taşıma sistemi, kristada
dizilmiş elektron taşıyıcı moleküllerden oluşur. ETS
molekülleri, oksijenli solunumun önceki evrelerinde
oluşan NADH ve FADH2 ile gelen yüksek enerjili
elektronları tutar.
 

Oksijenli solunumda tüketilen bir glikoz
molekülünden substrat düzeyinde fosforilasyonla
4 ATP, oksidatif fosforilasyon ile NADH'tan gelen
elektronları ETS'de hangi molekülün aldığına bağlı
olarak da 26 ya da 28 ATP sentezlenir. Böylece glikoz
başına 30 ya da 32 ATP üretilir.
