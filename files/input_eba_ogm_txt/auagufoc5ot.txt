BİYOLOJİ BİTKİLERDE MADDE TAŞINMASI

 

BASINÇ AKIŞI TEORİSİ

Bir yaprak, mezofil hücrelerinde
fotosentezle ürettiği şekerleri kalburlu
boruların çevresine doğru gönderir.
Bu özellik yaprağın kaynak hâline
gelmesini sağlar. Kaynak, şekerin
fotosentez ya da nişastanın hidrolizi ile
üretildiği bitki organıdır.

Şekerler, arkadaş hücrelerine aktif
yolla ATP harcanarak pompalanır.
Arkadaş hücrelerinden de çeperdeki
geçitler sayesinde kalburlu borulara
aktif yolla ATP harcanarak gönderilir.
Bu durum, kalburlu borulardaki
şeker konsantrasyonunu artırır.
Konsantrasyonun artışına bağlı olarak
ozmotik basınç artar.

Ozmotik basınç artışı, ksilemden
osmoz yoluyla su
  

çekilmesini sağlar. Çekilen suyun
yarattığı basınç sayesinde sulu çözelti,
su basıncının daha düşük olduğu
kalburlu boru bölgelerine doğru kütle
akışı ile akar. Bu durum basınç akış
teorisi ile açıklanır.

Kökte şekerin depolandığı organ
havuz adını alır. Kökler, gövde
uçları, gövdeler ve meyveler havuza
örnek verilebilir. Şekerlerin kalburlu
borulardan kök hücrelere geçmesiyle
kalburlu borulardaki ozmotik basınç
düşer. Bu durum, suyun osmozla tekrar
ksileme dönmesini sağlar. Kalburlu
borunun bu bölümündeki su basıncı
düşer ve çözeltiler diğer bölümlerden
akmaya devam eder.

Kirpi, tavşan ve kışın yiyecek arayan
diğer memeliler; gövdeyi çevreleyen
kabuk kısmını belirli yüksekliklerde
beslenmek amacıyla kemirebilir. Bu
türden bir yara, floem dokusuna zarar
verir. Bu durumda floem öz suyunun
köke doğru hareketi engellenir. Bitki
kökleri, artık gövde ve yapraklardan
gerekli maddeleri alamaz. Bitki bir süre
sonra kökte depo ettiği nişastayı bitirir
ve kök hücreleri canlılığını kaybetmeye
başlar. Kök hücrelerinin canlılığını
yitirmesiyle topraktan su ve mineral
alımı durur. Yapraklara su ve mineraller
ulaşmayınca fotosentez olayı aksamaya
başlar ve durur. Bunun sonucu olarak
yapraklar sararıp dökülmeye başlar.

Soymuk borularındaki
madde taşınımı aşağıda
şematize edildiği gibidir.