BİYOLOJİ BİTKİLERDE HAREKET

NASTİ HAREKETLERİ

Bitkilerde uyaranın yönüne bağlı olmadan gerçekleşen
hareketlere nasti hareketleri denir. Nasti hareketleri,
hücrelerdeki turgor basıncındaki değişimler sonrasında
gerçekleşir.

Başlıca nasti hareketleri;

' fotonasti,

' termonasti,

' sismonastidir.

Fotonasti

Fotonasti, ışık etkisiyle görülen nasti hareketleridir. Birçok
bitki türünde ışık, çiçeklerin açılmasını sağlarken bazı bitki
türlerinde çiçeklerin kapanmasına neden olur. Örneğin akşam
sefası bitkisinin çiçeklerinin gündüz ışık şiddetine bağlı olarak
kapanması karanlıkta da açılması fotonastidir.

Termonasti

Termonasti, sıcaklık değerlerindeki değişikliklerin neden
olduğu nasti hareketleridir. Lale çiçeğinin sıcaklık değişimlerine
yanıt olarak açılıp kapanması, bu duruma örnek verilebilir. Lale
bitkisi 5 - 10°C'de çiçek açmazken 15 - 20°C'Iik bir ortamda çiçek
açan

Sismonasti

Sismonasti, bazı bitkilerde dokunma ve sarsıntı ile meydana
gelen hareketlerdir. Küstüm otuna dokununca yapraklarını
kapatıp aşağı doğru sarkıtması, bazı bitki türlerinin dokununca
tohumlarını uzaklara fırlatması, böcek kapan bitkisinin
yaprağına böcek konunca dokunmanın etkisiyle yapraklarını
kapatması sismonastiye örnek verilebilir.

 

Fotoperiyodizm

Bitkilerin, mevsimleri (bahar ya da kış) ve üreme döneminin
yaklaştığını saptamak için sıklıkla kullandıkları çevresel
uyarılara fotoperiyot denir. Fotoperiyot, gece ve gündüzün
uzunluk oranıdır. Çevresel uyarılara karşı çiçek açma, yaprak
dökümü, tohum ve tomurcuklarda uyku hâlinin başlaması ve

 

devam etmesi gibi fizyolojik olaylar ise fotoperiyodizm olarak
adlandırılır.

Üreme olgunluğa erişmek için bitkilerin ihtiyaç duyduğu ışık
alma süresi "kritik gün uzunluğu", karanlık süresi de "kritik
gece uzunluğu" olarak ifade edilir.

> Kısa gün bitkileri;

Genel olarak gece süresinin gündüz süresinden daha uzun
olduğu yaz sonu, sonbahar veya kış mevsimlerinde çiçek açar.
Bu bitkilerin çiçeklenmesi için gün uzunluğunun kritik değerin
altına düşmesi, gece uzunluğunun kritik değerin üzerine
çıkması gerekir.

> Uzun gün bitkileri

Genel olarak ilkbahar sonunda ve yaz başında çiçeklenen
bitkilerdir. Bu bitkilerin çiçek açması için gün uzunluğunun
kritik değerin üzerine çıkması, gece uzunluğunun kritik değerin
altına düşmesi gerekir.

> Nötr gün bitkileri

Bu bitkilerde çiçeklenme, fotoperiyottan ya da gündüz
süresinin uzunluğundan etkilenmez. Fotoperiyodun dışındaki
sinyallere tepki olarak çiçek açar.