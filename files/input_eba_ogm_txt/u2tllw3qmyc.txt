BİYOLOJİ KOMÜNİTENİN YAPISINA ETKİ EDEN FAKTÖRLER

 

Belirli bir bölgedeki canlıların
ve cansız ortamın oluşturduğu
biyolojik yapıya ekosistem denir.
Belirli çevresel koşullara sahip
ortamda, birbiriyle etkileşim
içindeki farklı türlerin oluşturduğu biyolojik birime komünite
denir. Belirli bir yaşam alanında
bulunan tek bir türe ait bireylerin meydana getirdiği topluluğa
popülasyon denir.

Komüniteyi oluşturan farklı
türlerin zenginliğine tür çeşitliliği
denir. Tür çeşitliliği ve bu türlerin
sahip olduğu gen çeşitliliği ise;
biyolojik çeşitlilik olarak adlandırılır. Komünite içindeki bir türün
yaşayabildiği ve üreyebildiği
alana habitat denir. Habitat bir
türün adresidir.

Bunun yanında genel olarak,
komünitelerin yeryüzündeki dağılımı karasal ve sucul ekosistemler
olarak incelenir. Karasal ekosistemlerde küresel iklim modellerinden dolayı enleme bağlı dağılış
görülür. Dünya'nın yapısından
ve uzaydaki hareketinden dolayı
güneşten gelen ışınlar enlemlere
göre farklılık gösterir. Ekvator kuşağındaki ormanlarda tür çeşitliliği fazlayken, kutuplara gidildikçe
tür çeşitliliği azalır.

Sucul ekosistemler deniz ve
tatlı su ekosistemlerini içerir. Sucul

ekosistemlerde birinci trofik düzeyi oluşturan üreticilerin güneş
ışığına ihtiyaçları vardır. Güneş
ışınlarının kolay ulaşabildiği yerlerde tür çeşitliliği de fazladır.

Komünitelerde, türlerin bulunduğu habitat içerisinde sahip
olduğu veya yapmak zorunda
olduğu görev ve sorumlulukları
vardır. Buna ekolojik niş denir.
Ekolojik toleransı düşük
olması nedeniyle çevresel
değişimlerden en kolay
etkilenen türlere gösterge
tür denir. Alabalıklar soğuk
ve bol oksijenli suları tercih
eder. Dolayısıyla alabalıklar
oksijence zengin suların
gösterge türüdür.

Komünitelerde bulunan
birçok türün arasında; sayıca
fazla olan, özellikleri ya da
faaliyetleri daha fazla dikkat çeken ya da toplamda
en yüksek biyokütleye sahip
olan türe baskın tür denir.
Avlanma, yaşam alanlarının
bozulması gibi nedenlerle
baskın türün komüniteden
uzaklaşmasıyla başka bir tür
baskın hâle gelebilir. Bu olaya süksesyon (sıralı değişim)
denir.

Komünitelerin yapısını
kuvvetli bir şekilde kontrol eden türe kilit taşı tür denir.
Kilit taşı türler, baskın türler gibi
sayıca çok olmasalar da ekolojik
rolleri bakımından komünitelerin
devamlılığını sağlar. Kilit taşı türlerin yok olması komünite yapısı-
nın bozulmasına ve ekosistemin
işlevini yitirmesine yol açar.
Bir bölgeye değişik yollarla

gelip yerleşen, doğal düşmanlarının olmadığı bu ortamda hızla
üreyen türler komünitenin yapısını bozabilir. Böyle türlere istilacı
türler denir. Tür çeşitliliği fazla
olan komüniteler istilacı türlere
karşı daha dirençlidir.

İki farklı komünitenin karşılaştığı, yer yer iç içe girdiği geçiş
bölgeleri vardır. Bu geçiş bölgelerine ekoton denir.

Kilit taşı türünün ortadan

kalkmasıyla denge bozulur. .

 
Belirli bir habitatta sürekli bir arada ya-
şayan farklı türden canlıların oluşturduğu
topluluğa komünite denir.
