BİYOLOJİ EŞEYE BAĞLI KALITIM


Kromozomlar eşey kromozomları ve vücut
kromozomları olmak üzere iki gruba ayrılır.
Eşeyi (cinsiyeti) ve diğer bazı özellikleri
belirleyen genleri taşıyan kromozomlara
gonozom (eşey kromozomları) adı
verilir. Eşey kromozomu dışındakilere ise
otozom (vücut kromozomları) adı verilir.
İnsanların vücut hücrelerinde bulunan 2n
= 46 kromozomun 44 tanesi otozom, 2
tanesi gonozomdur. Vücut hücrelerinde

dişilerin kromozomları 44 + XX, erkeklerin
kromozomları 44 + XY şeklindedir.

Cinsiyeti (eşeyi) belirleyen X ve Y
kromozomları üzerinde yer alan genler
eşeye bağlı genler olarak adlandırılır. Eşey
kromozomlarıyla dölden döle taşınan
genlerin oluşturduğu karakterlere eşeye
bağlı karakterler denir.

Dişilerde X kromozomları tam homolog
olduklarından tüm özellikler iki alelle
belirlenir. Erkeklerde ise X ve Y kromozomları
tam homolog değildir. Erkeklerde X ve Y
kromozomlarının homolog bölgesinde
bulunan özellikler iki alelle belirlenir.
Homolog olmayan bölgesindeki
özellikler ise tek alelle belirlenir.


X ve Y'nin homolog bölgesinde
taşınan her özellik anne ve babadan
gelen iki alelle belirlenir, hem dişilerde
hem de erkeklerde görülür. Tam renk
körlüğü X ve Y'nin homolog bölgesinde
bulunan ve çekinik genle kalıtılan bir
hastalıktır.
X KROMOZOMUNUN HOMOLOG
OLMAYAN BÖLGESİ (II):

Özellikler hem erkeklerde hem de dişilerde
görülür. Dişilerde (XX) bulunduğundan iki
alelle, erkeklerde (XY) tek X bulunduğundan
bir alelle belirlenir.

Y KROMOZOMUNUN HOMOLOG
OLMAYAN BOLGESI (III):

Bu bölgede taşınan özellikler babadan
gelen tek bir genle belirlenir ve sadece
erkeklerde görülür. Babada var olan bir
özellik tüm erkek çocuklarına aktarılır.

X KROMOZOMUNA BAĞLI BASKIN
ALELLERİN KALITIMI

X kromozomuna bağlı baskın alellerin
oluşturduğu özellikler dişilerde XX
bulunduğundan daha yaygın görülür. X
kromozomuna bağlı baskın özelliklere bozuk
dentin hastalığı örnek verilebilir. Bu bireyler,
çarpık diş yapısına sahiptir.
