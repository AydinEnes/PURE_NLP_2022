BİYOLOJİ  ÜREME SİSTEMİ


MENSTRUAL DöNGü

Üreme döngüsü ovaryum döngüsü ve menstrual döngü olmak üzere iki bölümde incelenir.
Ovaryum döngüsü, yumurtalıklarda bir yumurtanın olgunlaşmasını ve salınmasını içeren
olayları kapsar. Menstrual döngüde rahim,
embriyonun tutunmasına hazır hâle getirilir.
Menstrual döngünün sona ermesi menopoz
olarak adlandırılır.

Menstrual Döngü 4 evrede gerçekleşir;
folikül evresi, ovulasyon evresi, korpus Iuteum
evresi ve menstrüasyon evresi.


Üreme döngüsü, hipotalamustan salgılanan
GnRH'ın hipofizi uyarmasıyla başlar. Uyarılan
hipofiz az miktarda FSH ve LH salgılar. FSH
ve LH folikülün büyümesini ve folikülün
östrojen üretmesini sağlar. Her döngüde
çoğunlukla bir folikül büyümeye başlar.
Büyüyen folikülle birlikte östrojen
salgısı da artar. Yüksek derişimdeki

östrojen FSH ve LH salgısını artırır
Sonuçta folikül olgunlaşır. Bu olaylar 10-14 gün sürer.
OVuLASYON EVRESİ

LH, olgunlaşan folikülün parçalanmasını ve yumurtanın (ikincil

oosit) ovaryumdan atılmasını sağ
lar. İkincil oosit, kirpikli huni tarafından tutulup yumurta kanalına

aktarılır. Bu olaya ovulasyon (yumurtlama) denir. Ovulasyon 1-2 gün sürer.
Yumurta, yumurta kanalında (fallopi
tüpünde) spermle karşılaşırsa döllenme
olur. Ovulasyondan sonra 12-24 saat içinde

yumurta döllenme özelliğini kaybeder.

KORPUS LUTEUM EVRESİ

LH, parçalanan folikülün sarı yağ damlacıkları ile kaplanmasını sağlar. Folikülün bu hâline
korpus Iuteum denir. LH'nin korpus luteumu
uyarmasıyla bu yapı, östrojen ve progesteron
salgılar. Artan östrojen ve progesteron hormonları miktarı, negatif geri bildirimle, LH ve FSH
salgılarının azaltılmasına neden olur. Böylelikle
gebelik varsa bu hormonların miktarının azalması, yeni bir yumurtanın oluşumunu engeller.

    
Östrojen ve progesteron hormonları,
rahimdeki kan damarlarının genişlemesini ve
buradaki bezlerin büyümesini uyarır. Böylece
rahim, olası bir gebelikte embriyonun tutunup gelişmesi için hazır hâle getirilir. Korpus
luteum evresi 10-14 gün sürer.

Gebeliğin devamı için korpus luteum bozulduktan sonra, progesteron salgılama görevini 5. aydan itibaren plasenta üstlenir. 5.
aya kadar korpus luteumun bozulmamasını
sağlayan insan koryonik gonadotropin (hCG)
hormonu, insanda gebeliğin tespitinde de
kullanılır. Gebelik boyunca GnRH, östrojen ve
progesteron hormonları yüksek iken FSH ve
LH hormonları düşük seviyededir. Bu yüzden gebelik boyunca yeni yumurta yapımı
(folikül evresi) ve yumurtlama (ovulasyon)

evreleri gözlenmez.


Yumurta döllenmezse (gebelik
yoksa) korpus luteum parçalanır.
Düşen östrojen ve progesteron
seviyeleri, FSH ve LH üzerindeki
negatif geri bildirimi kaldırarak
bu hormonların yeni bir döngü
başlatmalarını sağlar. Bozulan korpus luteumdan salgılanan hormon
miktarındaki düşme, kalınlaşan
endometriyumun kan damarlarının
daralmasını sağlar.
Kan dolaşımı azalan rahim duvarının parçalanmasıyla döllenmemiş
yumurta, bir miktar doku parçası ve kan
ile birlikte vücut dışına atılır. Buna olaya
menstrüasyon (adet kanaması) denir ve
genellikle 3-7 gün sürer.

Sağlıklı bir dişinin üreme siste-
minde 28 günde bir gerçekleşen
olaylara menstrual döngü denir.
