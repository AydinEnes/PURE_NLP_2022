BİYOLOJİ İNSANDA EMBRİYONİK GELİŞİM SÜRECİ

ZİGOTUN BÜYÜME VE GELİŞME EVRELERİ:

1 Segmentasyon
2. Gastrulasyon
3 Farklılaşma

4. Organogenez

1. Segmentasyon Evresi

Zigot, yumurta kanalından rahme doğru
ilerlerken segmentasyon adı verilen birbirini izleyen hızlı mitoz bölünmeler geçirir. Bu süreçte
hücre sayısı artmasına rağmen, toplam hacim
zigot ile aynıdır. Hücreler besin kaynağı olarak
kendi sitoplazmasını kullanır. Mitoz sonucu oluşan hücrelerden her biri blastomer adını alır.

Blastomerler bölünmeye devam ederek
çok sayıda hücre oluşmasını sağlar. Oluşan bu
hücreler, aynı büyüklükte ve kalıtsal yapıdaki
dut görünümlü hücre topluluğu olan morulayı
oluşturur.

Sekiz kez mitoz geçirdikten sonra hücreler,
kenarlara doğru göç eder ve içi boş, top şeklindeki hücre topluluğu blastula oluşur. İçindeki
sıvı dolu boşluk blastula boşluğu (blastosöl)
adını alır. Blastula evresindeki hücre kitlesine
blastosist denir. Blastosist hâlindeki embriyo,
rahme ulaşır ve döl yatağına tutunmaya başlar.



2. Gastrulasyon Evresi

Blastosistin rahim iç duvarına (endometriuma) tutunmasına implantasyon denir. Gastrulasyon evresi, implantasyonun tamamlanmasıyla başlar. Blastosistin ait yüzeyindeki bir
hücre takımı, hücre göçüyle blastula boşluğuna

Blastomer

4 hücreli evre

doğru hareket eder. Bu evrede tek tabakalı
olan blastula, üç tabakadan oluşan gastrulaya
dönüşür.

Hücre göçüyle birlikte gastrula boşluğu
oluşur ve boşluğun dışarı açılan kısmına blastopor (ilk ağız) denir. Gastrula boşluğu ileriki
dönemlerde sindirim borusunu oluşturacaktır.
Gastrulasyon evresinde, ileride çeşitli doku ve
organları oluşturacak olan ektoderm (dış deri)
ve endoderm (iç deri) hücre tabakaları meydana gelir.

Mezoderm

3. Farklılaşma evresi

Farklılaşma evresinde gastrulasyondan sonra
içeriye doğru göç eden hücreler blastosölde
üçüncü bir tabaka oluşturur. Bu tabaka mezoderm adını alır. Mezoderm tabakası da endoderm ve ektoderm tabakası gibi ilerde çeşitli
doku ve organları meydana getirir.

4. Organogenez Evresi
Organogenez evresinde ektoderm, endoderm ve mezoderm tabakalarından organ
taslakları oluşur. Birçok organ, birden fazla
embriyonik tabakadan meydana gelebilir. Bu
durum, farklı embriyonik hücre gruplarının
birbirini etkilemesiyle oluşur. Bu olaya embriyonik indüksiyon denir.
Organogenez sürecinde bazı hücreler
kendi yerlerinden ayrılarak başka yerlere göç
ederken bazı hücreler de ölüme programlanmıştır. Buna apoptozis denir. Parmaklar
arasındaki boşluklar, sindirim kanalı boşluğu,
kalbin karıncık ve kulakçık içindeki yapılar
gibi boşluklar bu programlanmış hücre ölümleri sayesinde gerçekleşir.


Gelişmenin ilk 2-4 haftalık döneminde embriyo, besin ihtiyacını endometriyumdan karşılar. Daha sonra, blastosistin dış tabakası dışarı
doğru büyüyüp endometriyumla birleşerek

plasentayı oluşturur.

Plasenta hem anneye hem de embriyoya ait
kan damarlarını içeren disk şeklinde bir yapıdır.
Dıştan içe doğru koryon ve amniyon zarından
oluşur. Bu zarların arasından iki atardamar ve
bir toplardamar, göbek kordununu oluşturur.
Göbek kordonundaki kan embriyoya aittir.

Göbek Kordonu

Göbek kordonunun amacı plasenta ile bebek
arasındaki madde alışverişini sağlayan damarları korumaktır. Annenin atardamarıyla getirilen
kan, plasentadaki kan gölcüklerine boşaltılır.
Bu kandaki besin, oksijen, vitamin, mineral ve
antikor gibi faydalı maddeler göbek kordonundaki toplardamar ile embriyoya ulaştırılır.

Embriyonun ürettiği karbondioksit, amonyak gibi zararlı maddeler göbek kordonundaki
atardamarlar ile plasentaya oradan da annenin boşaltım organlarına ulaştırılır. Anne ve
embriyo, plasentada madde alışverişi yaparak
embriyonun beslenmesini, bağışıklıkla korun-
masını, solunum gazlarının alınıp verilmesini
ve embriyonun metabolik atıklarının uzaklaştırılmasını sağlar. Anne kanı, bir toplardamar
aracılığıyla plasentadan ayrılır. Embriyoda
solunum, sindirim ve boşaltım sistemleri aktif
görev yapmaz.

Amniyon

Amniyon, embriyoyu kuşatan sıvıyla dolu
kesedir. Bu kese, bebeği yaralanmalara, basınca
ve diğer olumsuz koşullara karşı korur. Aynı
zamanda, bebeğin sıcaklığını düzenlemeye
ve bebeğe hareket kolaylığı sağlanmasına da
yardımcı olur.
