BİYOLOJİ BİTKİLERDE EŞEYLİ ÜREME

TOZLAŞMA

Çiçekli bitkilerde polenlerin çoğunun dişicik
tepesine ulaşması canlı ya da cansız tozlaştırıcılar
aracılığıyla gerçekleşir. Çiçekte bulunan erkek organın başçığındaki polen gelişimi tamamlandıktan
sonra polen kesesi patlar. Patlamayla açığa çıkan
polenlerin rüzgâr, su, böcek, yarasa, kuş gibi etkenlerle dişi organın tepeciğine taşınmasına tozlaşma denir.

° Bitkilerde tozlaşma iki
şekilde gerçekleşir. Bir
çiçekte bulunan polenin
aynı çiçeğin dişi organının
tepeciğine ulaşması ile
gerçekleşen tozlaşmaya
kendi kendine tozlaşma
denir. Bitkide bu şekilde
tozlaşma oluşabilmesi için
erkek ve dişi gametlerin
üretiminin aynı zamana
rastlaması gerekir. Bitkilerin çoğunda kendi kendini döllemeyi önleyen
çeşitli uyumlar gelişmiştir.
Örneğin bu tür bitkilerde dişi ve erkek üreme hücreleri farklı zamanlarda oluşturulur.

Bir çiçeğin dişi organının tepeciğine kendi türünden başka bir bitkiye ait polenlerin gelmesiyle
gerçekleşen tozlaşmaya çapraz tozlaşma denir.
Çapraz tozlaşma, aynı türün farklı bireyleri arasında gerçekleştiği için genetik çeşitlilik artar. Genetik çeşitliliğin artması, değişen ortam koşullarına
daha dayanıklı bireylerin oluşmasını sağlar.

 

 

DÖLLENME

Tozlaşmayla dişi organın tepeciğine taşınan
polen, nemli ve yapışkan olan tepeciğin üzerinde
çimlenir. Polenin yapısında bulunan tüp çekirdeği,
dişicik borusunun içine doğru uzanarak polen
tüpünü oluşturur. Bu tüpün içine alınan generatif
hücre, polen tüpünde ilerlemeye başlar. Generatif
hücre, polen tüpünde ilerlerken mitozla bölünür
ve iki sperm oluşturur. Yumurtalığa doğru uzanan
polen tüpü, tohum taslağının mikropil denilen
açıklığından geçer ve sperm çekirdeklerini embriyo
kesesine aktarır.

Spermlerden birinin yumurtayı dölleyerek 2n
kromozomlu zigotu oluşturmasına döllenme denir.
Döllenme sonucu oluşan zigotun gelişmesiyle bitki
embriyosu meydana gelir. Diğer sperm ise embriyo
kesesinin merkezinde yer alan iki polar çekirdek ile
birleşerek triploit (3n kromozomlu) çekirdeği oluşturur. Triploit çekirdek, tohumda besin maddelerini
depo eden endospermi (besi doku) oluşturur. İki

sperm çekirdeğinin embriyo kesesindeki farklı çekirdeklerle birleşmesi çift döllenme olarak adlandırılır.

Polen dişicik tepesindeki nemi
emer. 
Tüp çekirdeği
 mitozla polen
tüpünü
oluşturmaya
başlar. Generatif
polen tüpü
içerisine geçer.

Generatif çekirdek
polen tüpü içerisinde
mitozla spermleri
oluşturur.


Spermler polen
tüpü içinde ilerleyerek
embriyo kesesine ulaşır.

TOHUM OLUŞUMU

Çift döllenmeden sonra tohum taslağının olgunlaşıp farklılaşması ile oluşan yapıya tohum denir.
Tohum, bitkinin türüne göre değişen oranlarda
protein, yağ, nişasta vb. depolar. Bir tohum dıştan
içe doğru, tohum kabuğu,
besi doku (endosperm) ve
embriyo olmak üzere üç kısımdan oluşur.

Tohumlu bitkilerde embriyoyu kaplayan etli kısma çenek denir. Çenek, endospermden aldığı besini embriyoya
aktarır. Tohum taslağında bir
çenek bulunduran bitkilere
tek çenekli, iki çenek bulunduran bitkilere ise çift çenekli
bitkiler denir.


Döllenmeden sonra tohum taslağı tohuma dönüşürken yumurtalık da meyveye dönüşür.
Meyve, yumurtalığın gelişip farklılaşmasıyla oluşan,
tohumların korunmasını ve yayılmasını sağlayacak
şekilde özelleşmiş yapılardır. Döllenme ile başlayan
hormonal değişiklikler, meyve oluşumunu sağlar.
Yumurtalık gelişirken çiçeğin diğer kısımları solar
ve dökülür. Döllenme olmazsa çiçeğin bütün
kısımları solar ve dökülür.

0 Basit Meyve: Bir çiçeğe ait tek bir yumurtalığın
gelişmesiyle oluşan meyveye basit meyve denir.
Örneğin portakal, limon, kiraz,
kayısı, üzüm, erik, bezelye
ve bakla gibi meyveler basit
meyvelerdir.

o Küme Meyve (agregat):

Bir çiçeğe ait birbirinden ayrı
yumurtalıkların bir bütün
olarak gelişmesiyle oluşan
meyvelerdir. Örneğin çilek, dut,
böğürtlen gibi meyveler küme
meyvelerdir.

o Bileşik Meyve: Bir çiçek
. sapına bağlı birden fazla çiçeğe
Tohum ait yumurtalıkların bir bütün
kabuğu olarak gelişmesiyle meydana gelen meyvelere bileşik meyveler
denir. Ananas örnek verilebilir.

