BiYOLOJi DOLAşIM SiSTEMi (KAN DAMARLARI)

 

ATARDAMARLAR

Kalpten çıkan oksijence zengin olan
kanı doku ve organlara taşırlar. Atardamarlarda kan basıncı diğer damarlara
göre daha yüksektir. Yüksek basınçtan
zarar görmemesi için düz kas tabakasında fazlaca elastik lif bulunur. Kan,
atardamarlarda kalpten çıkarken oluşan
basıncın etkisiyle vücutta taşınır. Kan akış
hızının en yüksek olduğu damarlardır.
Akciğer atardamarı hariç atardamarlarda
temiz kan taşınır. Diğer damarlara göre
daha derinlerde bulunurlar.

TOPLARDAMARLAR
Doku ve organlardan aldığı kanı kalbe

taşıyan damarlardır. Kapı toplardamarı,
kanı kalbe değil karaciğere iletir. Toplardamarlarda elastik lifler ve düz kas
miktarı atardamarlardan daha azdır. Toplardamarın çapı atardamarlardan daha
büyüktür. Kan akış hızı yavaştır. Kan
basıncının en düşük olduğu damarlardır.
Akciğer toplardamarı hariç kirli kan taşırlar.

Kanın toplardamarlarda taşınmasında;

> iskelet kaslarının kasılıp gevşemesi,

> Kalpteki kulakçıkların gevşemesiyle
oluşan negatif basınç,

> Göğüs kafesindeki basınç
değişimleri,

> Atardamarlara pompalanan kanın

itilmesi,

â€º Damar yapısındaki, kalbe doğru tek
yönlü açılan kapakçıklar etkilidir.

Kan, kalp seviyesinin üstündeki toplardamarlarda yer çekiminin de etkisiyle
kalbe geri döndüğü için bu toplardamarlarda kapakçık bulunmaz.

KILCAL DAMARLAR

Atardamarlar ile toplardamarlar arasında bulunan, doku ve organları besleyen
damarlardır. Sadece endotel tabakadan
oluşmuştur. iki yönlü difüzyonla madde
alışverişi bu damarlarla sağlanır. Kan akış
hızı diğer damarlara göre yavaştır. Kan
basıncı damar boyunca giderek azalır.
