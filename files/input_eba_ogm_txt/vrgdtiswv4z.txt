BİYOLOJİ 
 ÜREME SİSTEMİ - IV

 

DÖLLENME

Döllenme, ikincil oosit ile spermin haploit
çekirdeğinin kaynaşmasıdır. Sperm yumurtaya
ulaştığında yumurtanın dış tarafındaki Zona
pellucida adı verilen jel yapıya temas eder.
Zona pellucida içinde sperm için reseptör görevi yapan molekül bulunur. Spermin mitokondri
bulunduran orta kısmı ve kamçısı yumurta içine girmez. İki haploid (n) çekirdek kaynaşarak
zigotu (2n) oluşturur.

Birçok çift, çeşitli biyolojik nedenlerle çocuk sahibi oIamamaktadır. Bu duruma kısırlık
denir. Kısırlık tedavi seçeneklerinden birisi in
vitro fertilizasyon (IVF) yöntemidir. Tedavinin
başlangıcında annede yumurta gelişimini
uyaran ilaçlarla çok sayıda yumurta üretilir.
Yumurtalar cerrahi yöntemle alınır. Erkekten
alınan spermler laboratuvar ortamında olgun
yumurtaların yanına bırakılarak döllenmenin
gerçekleşmesi sağlanır.

In vitro fertilizasyon yöntemlerinden biri
olan mikroenjeksiyon yönteminde, spermin
baş kısmı mikropipet yardımı ile yumurtanın
içine enjekte edilerek döllenme sağlanır.
Laboratuvar koşullarında gerçekleştirilen bu
işlemler sonrası elde edilen döllenmiş yumurtalar; ısı, nem, oksijen ve karbondioksit
oranları özel olarak belirlenmiş, rahme benzer
bir besin ortamında bir süre bekletilir. Embriyo yaklaşık 4-8 hücreli evrede annenin rahmine enjekte edilir. Nakil yapılmayan embriyolar
ise daha sonra aynı çift için kullanılmak üzere
uygun ortamda dondurularak saklanabilir. Bu
in vitro yöntemler tüp bebek uygulamaları
olarak isimlendirilmektedir.

ÇOĞUL GEBELİK

İkizlik, en sık rastlanan çoğul gebelik
türüdür. Tek yumurta ikizleri ve çift yumurta
ikizleri şeklinde olabilmektedir. Tek yumurta
ikizliğinde; yumurtlama ve döllenme olayları
normal olarak gerçekleşir. Embriyonun erken
gelişim dönemlerinde farklı aşamalarda hücreler birbirinden ayrılarak iki embriyo oluşturur.
Gelişen embriyolardan oluşan ikizlerin genetik
yapıları aynı olduğundan, cinsiyet ve kan grupları da aynıdır.

Çift yumurta ikizlerinde; aynı veya farklı yumurtalıkta eş zamanlı olarak foliküller gelişir.
Yumurtlama ile iki adet oosit yumurta kanalına bırakılır. Bu oositler ayrı ayrı döllenir ve rahme ulaştıklarında ikisi de buraya gömülür. Bu
tür ikizlikte sadece kardeş benzerliği görülür.
Cinsiyetleri ve kan grupları farklı olabilir.


ÜREME SİSTEMİNİN
SAGLIGININ KORUNMASI

Üreme sisteminin sağlıklı yapısını korumak için sağlıklı ve dengeli beslenmek,
alkol, tütün ve tütün mamullerinden uzak
durmak çok önemlidir. Tütün ve tütün mamulleri kullanımı, erkeklerde sağlıksız spermin oluşmasındaki en önemli sebeplerden
biridir. Alkol ve tütün mamulleri kullanımı
erkeklerde sperm sayısının azalmasına da
neden olur.

Üreme sisteminin sağlıklı yapısının korun-
ması için kişisel hijyene dikkat edilmelidir.
Mikropların kolayca üremelerini önlemek
için dış üreme organlarının temiz ve kuru tutulması, çamaşırların her gün değiştirilmesi
gerekir. Naylon yerine pamuklu iç çamaşırları tercih edilmelidir. Tek eşlilik ve kondom
kullanımı; frengi, bel soğukluğu, AIDS,
hepatit B hepatit C, genital siğil gibi hastalıklara karşı alınacak önemli tedbirlerdendir.
Cinsel yolla bulaşan bu hastalıklar tedavi
edilmezse ölümcül olabilir.

Döllenme doğal yollarla gerçekleşemiyorsa bebek sahibi olmak için
kullanılan yöntemlerden biri "in vitro
fertilizasyon yöntemi"dir.

