BİYOLOJİ
DOLAŞIM SİSTEMİ (KAN DOKU)

KAN PLAZMASI

Kan plazmasının yaklaşık %90'ını su, geri kalan kısmını kan plazması proteinleri, aminoasitler, vitaminler, hormonlar gibi organik bileşikler
ve inorganik tuzlar oluşturur. Kan plazması ile
doku sıvısı arasındaki en önemli fark kan plazmasındaki yüksek protein yoğunluğudur. Kan
pıhtılaşırsa kan plazmasındaki pıhtılaşma faktörleri denen proteinler plazmadan ayrılır. Oluşan
pıhtının üstündeki sarı renkli berrak sıvıya kan
serumu denir.

Alyuvarlar (Eritrositler/Kırmızı Kan Hücreleri):
Akciğerlerden dokulara oksijen, dokulardan ak-
ciğerlere karbondioksit taşır. Yükseğe çıkıldıkça
atmosferdeki oksijen miktarı azalır. Bu nedenle
birim zamanda vücudun gerek duyduğu oksijeni
karşılamak için yüksek yerlerde yaşayanlarda
alyuvar sayısı daha fazladır.

Beyaz kan hücreleri

Embriyonik dönemde kan; dalak, lenf
düğümleri ve karaciğerde üretilir. Hamileliğin
son ayında ve sonrasında kırmızı kemik iliğinde
alyuvar üretilir. Böbrekten %90 ve karaciğerden
%10 salgılanan eritropoietin hormonu alyuvar
yapımını uyarır.

Kanın oksijen kapasitesinin düşük olmasına
bağlı olarak ortaya çıkan anemi (kansızlık) hastalığının birkaç nedeni vardır:

1. Kan kaybına bağlı olan anemi.

2. Kemik iliği işlevinin bozulmasından kaynaklanan anemi.

3. B12 vitamini ve folik asit (B9) eksikliği veya
mide mukozasındaki tahribat nedeniyle bu besinlerin emilememesinden kaynaklanan anemi.

4. Kalıtsal anemi.

Akyuvarlar (Lökositler/Beyaz Kan Hücreleri):
Vücudu çeşitli enfeksiyonlara ve toksik maddelere karşı korur.

Akyuvarlar, vücudun savunmasında iki şekilde
görev alır. Bazı akyuvarlar enfeksiyon etkenlerini
fagositozla doğrudan yok eder. Bazıları ise enfeksiyon etkenlerine karşı antikor denilen özel
proteinler sentezler. Akyuvarlar diğer kan hücrelerinden farklı olarak çekirdeğe sahiptir.

Akyuvar çeşitlerinden olan B ve T lenfositler
vücudun savunmasında görev alır. Timus bezinde
olgunlaşan T Ienfositler doğrudan mikroorganizmalara saldırırlar. Kemik iliğinde olgunlaşan B
lenfositler ise bakteri ve virüse karşı antikor sentezleyerek onları etkisiz hâle getirir.

Kan Pulcukları (Trombositler): Kemik iliğinde
oluşan megakaryosit denilen hücreler parçalanarak trombositleri oluşturur. Trombositler,
kan pıhtılaşmasını başlatmada önemli rol oynayarak küçük yaralanmalarda kan kaybını önler.
