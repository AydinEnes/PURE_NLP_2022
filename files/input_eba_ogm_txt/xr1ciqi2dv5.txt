BİYOLOJİ
KONU SİTOPLAZMA VE ORGANELLER

 

SİTOPLAZMA: Ökaryot hücrelerde hücre zarı ile
çekirdek zarı arasında kalan bölge sitoplazma ile doludur.
Sitoplazma; yarı akışkan sıvısal kısım, organeller ve hücre
iskelet elemanlarını içerir. Sitoplazmanın %70- %90'ı sudur.
Ayrıca içerisinde mineraller, tuzlar, gazlar, proteinler,
karbonhidratlar, yağlar, enzimler, hormonlar, vitaminler,
boşaltım atıkları, ATP, nükleotitler ve RNA bulunur.

HÜCRE ORGANELLERİ: Tüm canlılarda sitoplazma
içerisinde, yaşamsal faaliyetleri gerçekleştiren ve organel
adı verilen özelleşmiş yapılar bulunur. Prokaryot hücreler,
sadece zarsız bir organel olan ribozoma sahiptir. Ökaryot
hücreler ise farklı görev ve fonksiyonlar için özelleşmiş
zarsız, tek ve çift katlı zara sahip organeller içerir.

RİBOZOM: Protein moleküllerinin sentezi, hücrenin
en küçük ve zarsız organelleri olan ribozomlarında
gerçekleşir. Büyük ve küçük olmak üzere iki alt birimden
meydana gelen
ribozomlar, rRNA
ve proteinden
meydana gelir.
Prokaryot hücrede
ribozomlar,
sitoplazmada
serbest hâlde
bulunur. Ökaryot
hücrelerde
ribozomlar;
sitoplazmada
serbest hâlde,
granüllü
endoplazmik
retikulumlar ile çekirdek zarlarının dış yüzeyinde,
mitokondri ve plastitlerde bulunur.

ENDOPLAZMİK RETİKULUM: Hücre zarından
başlayıp çekirdek zarına kadar uzanan hücre içi kanallar
sistemidir. Hücreye desteklik sağlama, hücre çekirdeğinin
belirli bir bölgede sabit kalması, asidik-bazik tepkimelerin
birbirinden ayrılması, hücre içerisinde maddelerin
taşınmasında görev alır.

Ribozom bulunduranlara granüllü endoplazmik
retikulum, bulundurmayanlara granülsüz (düz)
endoplazmik retikulum denir.


Granüllü Endoplazmik Retikulum

Granüllü endoplazmik retikulum, protein sentezinin
hızlı olduğu hücrelerde bol miktarda bulunur.
Ribozomlarda üretilen proteinlerle birlikte hücre
dışına verilecek olan salgıların büyük bir kısmı granüllü
endoplazmik retikulum tarafından sentezlenir ve küçük
keseler içinde paketlenerek Golgi aygıtına gönderilir.

Granülsüz Endoplazmik Retikulum

Hücre zarı ile bir çok organelin zar yapısına katılan yağ
moleküllerinin sentezini sağlar. İlaç ve alkoIIerin zehir
etkilerinin yok edilmesini sağlar. Karaciğer hücrelerinde
depolanan glikojenin glikoza parçalanmasını sağlar.
Steroit yapılı bazı hormonların sentezinde görev alır.
Çizgili kas hücrelerinde kasılma için gerekli olan kalsiyum
iyonlarını depolar.

GOLGİ AYGITI: Golgi aygıtı, çok sayıda yassılaşmış keseden
ve küçük kofullardan meydana gelir. Golgi aygıtı, glikoprotein
ve Iipoprotein gibi maddelerin üretimi ve salgılanmasından
sorumludur. Maddelerin hücre içinde sindirimini yapan
Iizozomların oluşumunda Golgi aygıtı rol oynar.
