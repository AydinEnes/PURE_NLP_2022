BİYOLOJİ  EKOSİSTEMDE MADDE VE ENERJİ AKIŞI

 

BİYOLOJİK BİRİKİMİN İNSAN SAĞLIĞI VE DİĞER CANLILAR üZERİNE olumsuz ETKİLERİ

Ekosistemlerde toksik etkisi '
olan maddeler dokularda
belirli düzeye ulaştığında
biyolojik birikimin olumsuz
etkileri ortaya çıkar. Toksik
madde birikimi arttığında
doku hücreleri görevini
yerine getiremez ve iç denge
bozulmaya başlar. Hatta bu
birikim bazı hücreler için
öldürücü olabilir.

İnsanlar birçok canlıyı besin
olarak tükettiğinden biyolojik
birikimden ciddi şekilde
etkilenir. Örneğin insanda bu
toksik maddelerin birikimi;

- Kas hareketlerinin
bozulmasına

- Sinirsel iletimin
engellenmesine

- Hücre yaşlanmasının
hızlanmasına

- Enzim faaliyetlerinin
aksamasına ya da durmasına

- DNA molekülünde
mutasyonlara neden
olabilmektedir.

Böcek öldürücü
olarak kullanılan DDT
gibi bazı kimyasallar,
çevreye oldukça büyük
zarar verir. DDT, özellikle
havadan uygulandığında
ekosistemlerde öldürücü etki yapar.
DDT'nin yaygın kullanımı sonucu;
çürümüş organik maddelerle beslenen canlı
türleri dahil balık kartalı, şahin ve pelikan
gibi et yiyen kuş popülasyonları belirli
bölgelerde yok olmuştur.

DDT, kuşlarda steroit hormonlarının
kimyasal olarak ayrışmasına yol açar ve bu
hormonların yokluğu kuşlarda yumurta
kabuğu oluşumunu engeller. Bu nedenle
özellikle kuşlar, DDT zehirlenmesinden çok
etkilenir. Kabuğu yeterince olgunlaşmayan
yumurtalar, civcivler daha yumurtadan

 

çıkacak olgunluğa erişmeden kırılıp dağılır.
Bu şekilde DDT yeni neslin ortaya çıkmasını
engelleyerek tüm popülasyon için öldürücü
etki yapar. DDT ve bunun gibi pestisitlerin
zararlı etkileri, bilimsel olarak belgelenince
ülkemiz de dahil (1985) dünyanın çeşitli
ülkelerinde tamamen yasaklanmıştır.
