BİYOLOJİ 
KALITIMIN GENEL ESASLARI  (MENDEL İLKELERİ)


1860'lı yıllarda bilim insanı Gregor
Mendel'in bezelyeler üzerinde yaptığı
melezleme çalışmaları, kalıtım ile
ilgili yapılan ilk bilimsel çalışmalar
arasında yer alır. Yaptığı genetik ile
ilgili araştırmalarında bezelye bitkisini
kullanmaya karar vermiştir.

Neden Bezelye Bitkisi?

0 Çok çabuk ürer.

0 Her nesilde çok sayıda yavru verir.

0 Yapay döllenmeye uygundur.

o Dişi ve erkek organları aynı çiçek
üzerinde bulunduğundan kendi
kendilerini dölleyebilir.

o Gözle görülebilen ve bireyden
bireye farklılık gösteren çeşitli
özelliklere sahiptir.

GENEL KAVRAM LAR

Kalıtım: Canlıların sahip oldukları
özelliklerin dölden döle aktarılmasına
kalıtım adı verilir.

Genetik: Kalıtsal özelliklerin nasıl
ortaya çıktığını, oğul döllere nasıl
aktarıldığını, genlerin yapısını ve
işleyişini inceleyen bilim dalına genetik
adı verilir.

Karakter: Canlılar arasında çeşitlilik
gösteren, dölden döle aktarılabilen ve
bireylerin sahip olduğu niteliklerin her
biri karakter olarak adlandırılır.

Özellik: Bir karakterin her bir farklı
tipine özellik denir.

Gen: DNA üzerinde yer alan, belirli
bir kalıtsal özellik şifreleyen birimlere
gen adı verilir.

Alel: Biri anneden biri babadan gelen
aynı karaktere etki eden genlerden her
birine alel denir.

Lokus: Genlerin kromozomlar
üzerinde bulunduğu bölgelere lokus adı
verilir.

Genotip: Bir canlıda bulunan genlerin
tamamına genotip denir.

Fenotip: Canlının dış görünüşünde,
gözlenebilen ya da ölçülebilen özellikler
fenotip olarak adlandırılır.

Bir karaktere ait baskın ve çekinik
özelliklerin kalıtımından sorumlu
genler iki harf ile gösterilir.

Homozigot: Bir karakterle ilgili
genin aynı alellerine sahip canlılara
homozigot adı verilir.

Heterozigot: Bir karakterle ilgili
genin farklı alellerine sahip canlılara
heterozigot adı verilir.

Baskın Gen: Heterozigot durumda
canlının fenotipinde etkisini gösteren aleline
baskın alel denir ve büyük harf ile gösterilir.

Çekinik Gen: Diploit hücrelerde
sadece homozigot hâlde fenotipte
etkisini gösteren alele çekinik alel denir
ve küçük harf ile gösterilir.

OLASILIK ILKELERI
Mendel'in bezelyelerle yaptığı

çalışmalarda başarılı olmasını sağlayan
faktörlerden birisi de olasılık ilkelerini
doğru biçimde kullanmasıdır. Mendel'in
kullandığı olasılık ilkeleri şunlardır:

1) Şansa bağlı bir olayın bir defa
denenmesinden elde edilen sonuç,
daha sonraki denemelerden elde edilen
sonuçları etkilemez. Bağımsız olayların
sonuçları da bağımsızdır.

2) Şansa bağlı iki bağımsız olayın aynı
anda gerçekleşme olasılığı, ayrı ayrı
olma olasılıklarının çarpımına eşittir.

3) Şansa bağlı bir olay iki ya da
daha fazla yolla gerçekleşiyorsa bu
olayın olma olasılığı bağımsız olma
olasılıklarının toplamıdır.

3.

Bireyler arasında çeşitlilik
gösteren çiçek rengi gibi kalıtılabilen
özelliklere "karakter" adı verilir. Bir
karakterin her bir farklı tipine de
"özellik" denir.
