BİYOLOJİ
NÜKLEİK ASİTLER (DNA)

 
Nükleik asitler yapısında C, H, 0, N
ve P atomları bulunduran polimerlerdir.
Hücrelerde DNA ve RNA olmak üzere 2
çeşit nükleik asit bulunur. Nükleik asitlerin
yapısal birimlerine nükleotit denir. Her
bir nükleotit 3 alt birimden oluşur: Azot/u
organik baz, 5 karbonlu şeker; İnorganik
fosfat grubu.

Azotlu organik bazlar 2 gruba ayrılır:
Pürinler ve pirimidinler. Pürin bazları biri
altıgen diğeri beşgen şekilli iki halkanın
birleşmesinden oluşmuştur. Pirimidin
bazları ise yalnızca altıgen şekilli tek bir
halkadan ibarettir. Pürin bazları adenin
(A) ve guanin (G) olmak üzere 2, pirimidin
bazları ise sitozin (C), timin (T), ve urasil
(U) olmak üzere 3 çeşittir.

Pentoz şekerler 2 çeşittir: Riboz

ve deoksiriboz. DNA'da deoksiriboz
bulunurken RNA'da riboz şekeri bulunur.

Bir nükleotidin sentezi sırasında azotlu
organik baz ile 5 karbonlu şeker birbirine
glikozit bağıyla bağlanarak nükleozit
oluşturulur.

DNA ve RNA'da aynı iplik üzerinde
bulunan bir nükleotidin fosfatı diğer
nükleotidin şekerine fosfodiester
bağlarıyla bağlanarak uzun polinükleotit
zincirleri oluşturur (polimer).

 

DNA (Deoksiribonükleik Asit)

DNA ökaryot hücrelerde çekirdek,
mitokondri ve kloroplastta; prokaryot
hücrelerde ise sitoplazmada bulunur. Tüm
DNA moleküllerinde bir iplikteki bir pürin
bazının karşısına karşı iplikte daima bir
pirimidin bazı gelir. Dolayısıyla hangi canlıya
ait olursa olsun tüm DNA moleküllerinde
A/T, G/C, Pürin/Pirimidin oranları 1'e eşittir.
Canlıların DNA'larındaki A+T/G+C oranı ise

 
türe özgüdür. Adeninler ile timinler arasında
ikili, guaninler ile sitozinler arasında üçlü zayıf
hidrojen bağları vardır. Hidrojen bağlarının
oluşumları sırasında su açığa çıkmaz.

Hücre bölüneceği zaman çekirdeğindeki
tüm DNA molekülleri kendilerinin
hatasız birer kopyasını çıkarır. Bu olaya
replikasyon (eşleme) denir. Bir canlının
vücut hücrelerindeki DNA'ları oluşturan
nükleotitlerin sırası ve sayısı aynıdır.
