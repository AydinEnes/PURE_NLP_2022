BİYOLOJİ ÜRİNER SİSTEM

 

ÜRİNER SİSTEMİN GÖREVLERİ

0 Yabancı maddelerin ve metabolik atıkların vücuttan uzaklaştırılmasını sağlar. Canlılarda azotlu
boşaltım ürünlerinin zehirlilik oranı çoktan aza doğru;
amonyak, üre, ürik asit şeklindedir.

o Vücudun su ve iyon dengesini düzenleyerek kanın
hacmini ve basıncını ayarlar.

- Kan pH seviyesinin ve elektrolit dengesinin düzenlenmesine yardımcı olur.

0 D vitaminini aktifleştirerek kalsiyum seviyesinin
ayarlanmasına yardım eder.

- Böbrekler eritropoietin hormonu salgılayarak
kemik iliğinde alyuvar yapımını uyarır.

Üriner Sistemin Yapıları

Böbrek omurganın iki yanında, karın boşluğunun
arka duvarında, bel hizasında yer alan, idrar oluşumunu sağlayan bir çift boşaltım organıdır. Her böbrekten
birer üreter çıkar ve böbreklerde oluşan idrarı idrar
kesesine (mesane) taşır. İdrar kesesinden çıkan kanala
üretra denir. Dişilerde boşaltım ve üreme kanalı açıklığı birbirinden ayrıdır. Erkeklerde ise bu kanal açıklığı
birleşiktir.

Böbrek atardamarı; metabolik atıklar bakımından
kirli, oksijen yönüyle temiz kan taşır ve kanı böbreğe
getirir. Böbrek toplardamarı; metabolik ürünler yönüyle temiz, karbondioksit bakımından kirli kan taşır
ve kanı böbreklerden götürür.

Böbrek 3 tabakadan oluşur:
0 Kabuk (Korteks)

0 Öz (Medulla)

o Havuzcuk (Pelvis)

Böbreklerin işlevsel birimleri nefronlardır.

Bir nefronun yapısı glomerulus kılcalları, Bowman
kapsülü, proksimal tüp, Henle kulpu, distal tüp ve
idrar toplama kanallarından oluşur.

Her bir nefronda nefrona kanı getiren getirici atardamar ile kanı götüren götürücü atardamar arasında
bir kılcal damar yumağından oluşmuş glomerulus
bulunur. Glomerulus kılcalları Bowman (Bovman)
kapsülü adı verilen bir kapsülle çevrilidir. Glomerulus kılcalları ve Bowman kapsülünün oluşturduğu
yapıya Malpighi cisimciği denir. Kan plazmasındaki
bazı maddeler, kan basıncının etkisiyle glomerulus
