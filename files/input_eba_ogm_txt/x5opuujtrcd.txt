BİYOLOJİ
KEMİK DOKU

Kemik doku hücrelerine
osteosit, kemik doku ara
maddesine ise osein denir.
Osein hem organik hem
de inorganik maddelerden
oluşur. Organik kısmını
kollajen lifler, inorganik

kısmını ise kalsiyum karbonat, kalsiyum fosfat tuzları,
florür, az miktarda sodyum,
magnezyum ve demir tuzları oluşturur. Yaşın ilerlemesiyle kemik dokuda organik
madde oranı azalır, mineral
tuz oranı artar.

Süngerimsi kemik doku:
Küçük kemik plakaların
birbirine boşluk bırakarak
bağlanması nedeniyle
gözenekli yapıya sahiptir. Süngerimsi kemiğin
boşluklarında kırmızı kemik
iliği bulunur. Kırmızı kemik
iliğinde kan hücreleri üretilir.

Sıkı kemik doku: Uzun kemiklerin gövde kısmı büyük ölçüde sıkı kemikten oluşmuştur.
Sıkı kemik osteon adı verilen

yapı birimlerinden oluşur. Osteon, merkezi bir kanal çevresinde dairesel olarak sıralanmış
kemik tabakalar ve tabakaların
arasında konumlanmış kemik
hücrelerden oluşmuştur. Osteonun ortasındaki kanala Havers
kanalı, Havers kanallarını yatay
olarak birbirine bağlayan kanallara Volkmann kanalı adı
verilir. Bu kanallarda sinirler
ve kemik dokuyu besleyen kan
damarları yer alır.


KIKIRDAK DOKU

Kıkırdak doku, kıkırdak hücreleri ve bunların salgıladığı
hücreler arası maddelerden oluşur. Kemiklerin birleşim
yerlerinde, kulak kepçesinde, burunda ve östaki borusunda
bulunur. Kıkırdak doku hücresine kondrosit ara maddesine ise kondrin denir. Ara maddede protein yapılı lifler bulunur. Hiyalin, fibröz ve elastik kıkırdak olmak üzere 3 çeşit
kıkırdak doku vardır.

EKLEMLER

Kemiklerin birbiriyle birleşme yerine eklem denir. Hareket şekline göre oynamaz eklemler, yarı oynar eklemler ve
oynar eklemler olmak üzere üç çeşit eklem vardır. Aşağıda
bir oynar eklemin yapısı gösterilmiştir.
