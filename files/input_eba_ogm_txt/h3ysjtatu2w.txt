BİYOLOJİ 


EŞEYLİ ÜREME

 
Eşeyli üreme, iki atanın

(ebeveynler) ürettiği

gametlerin birleşmesiyle
yeni gen kombinasyonlarına
sahip yavruların oluştuğu

üreme şeklidir. Eşeyli

üremenin temeli, mayozla

üreme hücrelerinin

meydana getirilmesine ve
döllenmeye dayanır. Eşeyli


üreyen canlılarda mayoz

ile haploit kromozomlu
hücreler oluşur. Bu hücreler
farklılaşarak üreme hücreleri
(gamet) olan sperm ve
yumurtaya dönüşür. Haploit
üreme hücrelerinin kalıtsal
içeriğinin birleşmesine
döllenme denir. Döllenmiş
yumurtaya zigot denir.

 

Erkek bireylerde mayozla
oluşan haploit dört hücrenin hepsi

farklılaşarak döllenme yeteneği kazanır

ve spermlere dönüşür. Dişi bireylerde
ise oluşan dört hücreden en büyük
olanı (sitoplazması en fazla olan)

farklılaşarak döllenme yeteneği kazanır

ve yumurtaya dönüşür. Sitoplazma
miktarı en fazla olan hücrenin
yumurtaya dönüşmesi, döllenme
sonucu oluşacak zigotun gelişimi için
önemli bir adaptasyondur.

Kapalı tohumlu bitkilerin üreme

organı çiçektir. Açık tohumlu
bitkilerde üreme organı erkek ve dişi
kozalaklardır. Üreme organlarında
oluşturulan gametler döllendikten
sonra oluşan tohumlar çimlenerek yeni
bitkileri meydana getirir.

Bazı canlılarda erkek ve dişi gamet,
aynı canlı tarafından üretilebilir. Böyle
canlılara erselik canlılar (hermafrodit)
denir. Erselik canlılar kendilerini
dölleyebilir ancak birçok hermafrodit
canlı kendini döllemeyi engelleyen
adaptasyonlara sahiptir.

