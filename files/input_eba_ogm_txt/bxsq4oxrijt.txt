BİYOLOJİ EŞEYSİZ ÜREME


Bitkilerde Vejetatif Üreme

Bitkilerde görülen eşeysiz üreme
çeşididir. Mitoz ve yenilenme esasına dayanır. Bitkinin bir parçası veya
özelleşmiş bir bölümünün ayrılarak
yeni bir bitkiyi oluşturması söz konusudur.

I Bitkilerde Uygulanan Vejetatif
Üreme Şekilleri

I Yumruyla üreme

I Soğanla üreme

I Rizomla üreme

I Sürünücü gövdeyle üreme

I Daldırma yöntemiyle üreme

I Çelikle üreme

I Aşılamayla üreme

I Doku kültürüyle üreme

1. Yumruyla Üreme

Bazı bitkilerin toprak altında bulunan ve besin depolayan şişkin gövdelerine yumru denir. Yumrularda
birden fazla "göz” adı verilen kısım
vardır. Her bir gözde oluşan sürgünlerden yeni bir bitki gelişir. Patates ve
yer elması gibi bitkiler yumruyla üreyen bitkilere örnek olarak verilebilir.

2. Soğanla Üreme

Soğanlar toprak altı yassı gövde
olarak tanımlanır. Bitki, toprak altın-
da yeni soğanlar üretir. Bu soğanlar
birbirlerinden ayrı ayrı köklenerek
bitkinin toprak üstü kısımlarını
üretirler. Soğan, sarımsak ve lale
gibi bitkiler soğanla üremeye örnek
olarak verilebilir.

3. Rizomla Üreme

Bir toprak altı gövde çeşidi olan
rizomlarda bulunan "göz" adı verilen
kısımlardan da birer bitki meydana gelebilir. Ayrık otu ve zencefil gibi bitkilerin rizomları üzerindeki üreme gözlerinden yeni bitkiler meydana gelir.

4. Sürünücü Gövdeyle Üreme

Çilek gibi bitkilerde stolon denilen
sürünücü gövdeler, toprak üstünde
bitkinin geniş alana yayılmasını sağlar.

5. Daldırma Yöntemiyle Üreme

Bitkinin toprağa yakın kısmından
çıkan dalı bitkiden ayrılmadan büküIerek ucu dışarıda toprağa gömülür.

Gömülen dal, köklendiği zaman ana
bitkiden ayrılarak yeni bir bitki elde
edilir. Portakal, mandalina, böğürt
len, asma ve fındık gibi bitki türleri

örnek olarak verilebilir.

6. Çelikle Üreme

Bitkilerin kök, gövde ve yaprak
gibi kısımlarından alınan bitki parçalarına çelik adı verilir. Çeliklerin
başka uygun bir yerde köklendirilerek yeni bir bitkinin elde edilmesine
çelik/e üreme denir. Begonya, söğüt,
kavak, elma, ayva, erik, asma ve zakkum gibi bitkiler çelikle ürer.

7. Aşılama ile Üreme

Bir bitkiden alınan sürgünün (aşı)
başka bir bitkinin gövdesine (anaç)
eklenmesi tekniğidir. Aşılama yakın
türler ya da aynı türe ait bireyler
arasında yapılır.

8. Doku Kültürü Tekniği

Doku kültüründe bir bitkinin
hücre, doku veya organ gibi kısımları kullanılır. Doku kültürü tekniğiyle
istenilen özelliklere sahip bitkilerin
çok fazla kopyası oluşturulabilir.

Doku kültürü yönteminin
basamakları:

I Kök, gövde, dal, yaprak uçlarından ya da tohum kabuğundan

 

alınan küçük doku parçaları besi
ortamına konur.

I Besi ortamındaki hücreler bölünüp çoğalarak kallus (düzensiz doku
kümesi) oluşturur.

I Kallus, büyüme hormonu içeren
ortama alınır.

I Kallustan farklılaşan hücreler,
kök ve gövdeye sahip yeni bitkiler
oluşturur.

Eşeysiz Üreme Tekniklerinin
Bahçecilik ve Tarım Sektörlerindeki
Uygulamaları:

Bitki doku kültürü tekniği
sayesinde küçük bir alanda ve kısa
zamanda çok sayıda bitki elde
etmek mümkündür. Bitkilerin
vejetatif olarak çoğaltılması, bitki
ıslahı, hastalıklardan arındırılmış
bitkilerin elde edilmesi, bitkisel
gen kaynaklarının korunması ve
daha kaliteli bitkisel ürünlerin elde
edilmesi için kullanılmaktadır. Mısır,
buğday, pirinç ve soya fasulyesi gibi
bitkilerin ıslahı ve ticari üretiminde
doku kültürü yönteminden
yararlanılır. Ticari bahçecilik, seracılık
ve çevre düzenlemelerinde melez
orkide, gül, zambak ve manolya gibi
süs bitkilerinin hızlı çoğaltılmasında
bu yöntem kullanılır.

2. Vejetatif üreme, tarımsal değeri olan bitkilerin
kısa sürede ve mevcut genetik özelliklerini bozmadan
üretilmesi açısından son derece önemlidir.
