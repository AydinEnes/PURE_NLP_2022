BİYOLOJİ SİNİR SİSTEMİ

 

SİNİR SİSTEMİ:

Sinir doku nöron adı verilen sinir hücreleri ile glia denilen
yardımcı hücrelerden oluşur. Nöron, hücre gövdesi ile
gövdeden çıkan akson ve dendrit adı verilen uzantılara sahiptir.


Aksonların üzeri Schwann hücreleriyle kaplıdır. Schwann
hücreleri aksonu besler, korur ve onarır. Ayrıca miyelin kılıf
denilen bir yapıyı oluşturarak nöronda impuls iletiminin
daha hızlı gerçekleşmesini sağlar. Miyelinin kesintiye uğradığı
noktalara Ranvier boğumları denir.

Nöron Çeşitleri:

Nöronlar görevlerine göre, duyu, ara ve motor nöronlar olmak

üzere üç kısımda incelenir.

o Duyu nöronları, iç organlarından ve duyu organlarındaki
reseptörlerden aldığı uyarıları merkezî sinir sistemindeki
beyin ve omuriliğe iletir.

0 Ara nöronlar, merkezîsinir sisteminde yeralan nöronlardır.
Merkezi sinir sistemindeki beyin ve omuriliğin yapısında
ara nöronlar bulunur.

0 Motor nöronlar, işlenmiş bilgi sonucu oluşan yanıtı motor
çıktı olarak merkezî sinir sisteminden efektör (tepki)
organına götüren nöronlardır.

Glia Hücreleri:
Sinir sisteminin destek elemanlarıdır. Başlıca beş çeşit glia
hücresi vardır.

1. Schwann Hücreleri: Çevresel sinir sistemi nöronlarında
miyelin kılıfı oluşturur.

2. Oligodendrositler: Merkezî sinir sistemi nöronlarında miyelin
kılıf'ı oluşturur.

3. Mikroglia: Sinir sisteminde fagositoz yaparak savunmayı
sağlar.

4. Astrositler: Madde alışverişini düzenler, kan-beyin bariyeri
oluşturarak zararlı maddelerin girişini engeller.

5. Ependim Hücreleri: Merkezî sinir sisteminin boşluklarını
örter. BOS sıvısı üretimini ve akışını düzenler.

Bir nöronda impuls oluşturan en küçük uyarı şiddetine
eşik değer (eşik şiddeti) denir. Nöron, eşik değerden küçük
şiddetteki uyarılara cevap vermez ve impuls oluşturamaz. Eşik
değer ve daha büyük şiddetteki uyarılara ise aynı şiddette
cevap verir ve impuls oluşturur. Buna ya hep ya hiç kuralı denir.

Uyaran şiddeti arttıkça uyarılan nöron sayısı ve impuls sayısı artar
ve böylece uyarıya daha güçlü yanıt verilir.

Sinapslarda İmpuls iletimi:

Sinaptik uçta bulunan sinaptik keseciklerden nörotransmitter
madde ekzositozla sinaptik boşluğa verilir ve orada difüzyonla
yayılır. Görevi biten nörotransmitterler, hidroliz edilir ya da geri
emilir. Sinapsa gelen her impuls, sinapstan geçemez. Bu olaya
seçici direnç denir. Akson ucundan salgılanan nörotransmitter
maddeler, impulsun diğer nörona geçişini engelliyor ise
durdurucu sinaps; iletilmesini sağlıyor ise kolaylaştırıcı sinaps
denir.


