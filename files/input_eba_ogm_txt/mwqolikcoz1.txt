GENETİK MÜHENDİSLİĞİ VE BİYOTEKNOLOJİ UYGULAMALARI

 

Biyogüvenlik, biyoteknolojik
uygulamalardan elde edilen ürünlerin
insan ve hayvan sağlığı ile çevre
üzerinde oluşturabileceği olumsuz
etkilerin belirlenmesi, belirlenen
risklerin oluşma olasılığının ortadan
kaldırılması ya da risklerin ortaya
çıkması durumunda oluşacak
zararların kontrol altında tutulması
için alınacak önlemleri kapsar.

Biyoetik, canlı organizmaların
kullanımı ile ilgili etik konular ve
bu konular üzerinde karar verme
çalışmalarına denir. Örneğin canlıların
genetiğinin değiştirilmesi, genetiği
değiştirilen mikroorganizmaların

 

denetimsizce serbest bırakılması ve
gen teknolojisinin askerî amaçlarla
kullanılması vb. durumlar tehdit
oluşturabilir. Biyoetik çalışmaları, bu
olumsuz etkileri ortadan kaldırmak
için standartlar geliştirilmesini
hedeHen

Biyolojik silah üretimi günümüzün
önemli sorunlarındandır. Canlılara
zarar vermek amaçlı hastalık yapan
bakteri veya virüs gibi etkenler,
biyolojik silah olarak kullanılır.
Bu etkenler hava, su ve besinlere
karıştırılarak kısa zamanda çok
yüksek etki yaratır.

Genetik mühendisliği ve

biyoteknoloji çalışmalarındaki bir
diğer önemli sorun da kişisel DNA'nın
korunmasıdır. Kişilerin genetik
özelliklerinin bilinmesi, bazı etik
sorunları beraberinde getirebilir.

Tedavi amaçlı klonlamada
embriyolardan elde edilen kök
hücrelerin kullanılması da etik
sorunlardan biridir. Embriyonun
bir hücre yığını olduğu, tedavi
için kullanılabileceği görüşünün
yanı sıra bir insanın sahip olduğu
her hakka embriyonun da sahip
olduğu, bu nedenle embriyoların
yok edilemeyeceği görüşü de
bulunmaktadır.

Tarımsal alanda biyoteknoloji
kullanılarak genetiği değiştirilmiş
organizmalar (GDO) oluşturulmuştur.
Günümüzde yaşanan bazı sorunlar
sebebiyle genetiği değiştirilmiş
organizmaların üretilmesine yönelinmiştir.