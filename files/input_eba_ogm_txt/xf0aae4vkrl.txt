BİYOLOJİ
SİTOPLAZMA VE ORGANELLER
MİTOKONDRİ
Mitokondri, hücrenin ihtiyaç duyduğu ATP'nin büyük bir
kısmını oksijen kullanarak sentezleyen organeldir. Oksijenli
solunumun gerçekleştiği yerdir. Memeliler sınıfına
dâhil canlıların olgun alyuvar hücrelerinde mitokondri
bulunmaz. Mitokondriler çift katlı zarla çevrelenmiş olup iç
zar, yüzeyini genişletmek amacıyla içeriye doğru çok sayıda
girinti yapmıştır. Tüp şeklindeki bu girintilere krista denir.
Kristaların yüzeyinde elektronların hareketini sağlayan
ve ATP sentezleyen enzimler bulunur. Mitokondrinin içini
dolduran sıvıya matriks denir.

Mitokondriler kendine özgü DNA'ları sayesinde
gerektiğinde çekirdeğin kontrolünde çoğalabilir, taşıdığı
ribozomlarda ihtiyaç duyduğu proteinlerin bir kısmını
sentezleyebilir.

Plastitler; alg, bitki gibi ökaryot hücreli canlılarda
bulunan, çift katlı zara sahip organeller grubudur.
Plastitler 3 çeşittir: Kloroplast, Kromoplast, Lökoplast.

a) Kloroplastlar

Fotosentez tepkimelerini gerçekleştiren ve klorofil
içeren, yeşil renkli plastitlerdir. Kloroplastlar çift katlı
zarla çevrilmiştir. Kloroplastların iç kısmında tilakoit
adı verilen, klorofil taşıyan, yassılaşmış kese şeklinde
başka bir zar sistemi daha vardır. Tilakoit zarların üst
üste dizilerek oluşturduğu yığın granum, kloroplastın
içini dolduran sıvıya ise stroma adı verilir.

b) Kromoplast

Kromo-
plastlar,
bitkilerde
yeşil
dışındaki
diğer renk
pigment-
lerini taşır.
Örneğin
ksantofiller limon, muz ve armut gibi meyvelerin
kabuğuna sarı rengi verir. Likopen, domates ve kırmızı
biberin kabuğundaki kırmızı rengin oluşumundan
sorumludur. Karoten ise havuca turuncu rengini veren
pigmenttir. Kromoplastlar bitkilerde çiçeklerin taç
yapraklarında, bazı bitkilerin köklerinde meyve ve
tohumlarda bol miktarda bulunur.

c) Lökoplastlar

Bitkilerin kök, gövde, tohum, yumru gibi
kısımlarında bulunan renksiz plastitlerdir. Fotosentez
sonucu üretilen glikoz molekülleri Iökoplastlarda
nişasta taneciklerine dönüştürülür. Zeytin, fındık,
avokado gibi bitkilerin Iökoplastlarında bol miktarda
yağ; mercimek, fasulyenin Iökoplastlarında protein;
patatesin Iökoplastlarında ise nişasta depolanır.
Lökoplastlar uzun süre ışık aldığında kloroplastlara
dönüşebilir.
