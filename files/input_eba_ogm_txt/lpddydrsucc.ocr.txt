HORMONLAR VE VİTAMİNLER
HORMONLAR
Hormonlar; belirli hücre tiplerinden salgılanan ve hedef hücreler üzerinde düzenleyici etki gösteren organik bileşiklerdir. Amino asit, protein veya steroit yapılı olabilirler.
VİTAMİNLER
Vitaminler, genelde insan vücudu tarafından üretilemediğinden besinler yoluyla dışarıdan hazır alınmaları gerekir. Bitkiler ihtiyaç duyduğu vitaminlerin tümünü kendileri üretir. Vitaminler vücutta enerji verici olarak kullanılmaz. Ancak enerji dönüşüm olaylarında ve biyokimyasal tepkimelerde enzimlerin yardımcı grupları olarak görev aldığı için düzenleyici moleküllerdir. Bazı vitaminler vitamin öncülü (provitamin) şeklinde vücuda alındıktan sonra işlevsel hale dönüştürülebilir. Vitaminler basit yapılı olduğundan sindirime uğramaz ve hücre zarından doğrudan geçebilir. Vitaminlerin birçoğu yüksek sıcaklık, ışık, asit-bazdan etkilenir ve oksijen varlığında yapısı bozulabilir.
Yağda çözünen vitaminler vücutta depolanabildiğinden eksiklikleri geç hissedilir. Dokularda aşırı birikimi toksik etki yapar. Bu durumda vitamin zehirlenmesi (hipervitaminoz) meydana gelir. Yağda çözünen vitaminlerin bağırsaklardan emilebilmesi için yağların sindiriminde ve emiliminde problem olmaması gerekir.
A, D, E ve K vitaminleri yağda çözünen vitaminlerdir.
Suda çözünen vitaminler
Vücutta depolanmaz. Fazlası böbrekler yardımıyla vücut dışına atılır. Eksiklik belirtileri, yağda çözünen vitaminlere göre daha çabuk görülür. B ve C vitaminleri suda çözünen vitaminlerdir.
Vitaminler
A Vitamini
D Vitamini
E Vitamini
K Vitamini
B Vitaminleri
C Vitamini
