BİYOLOJİ
EKOSİSTEMDE MADDE VE ENERJİ AKIŞI-II

BESİN PİRAMİDİ

 

Beslenme ilişkisi olan canlıların
enerji, sayı ve biyokütle bakımından
oluşturdukları piramide besin piramidi
denir. Besin piramidinde yer alan
basamakların her birine trofik düzey
(beslenme basamağı) adı verilir.


Trofik düzeyler arasında enerji
akış oranını gösteren piramide enerji
piramidi denir. Ekosistemde besin
maddeleri ayrıştırıcılar sayesinde geri
dönüşümlü olmasına karşın enerji akışı
tek yönlüdür.

Besin piramidinde, enerji bir formdan
başka bir forma
dönüşerek aktarılır.
Bu dönüşümde %90
oranında enerji
kaybı olmakta ve
enerjinin ancak
%10'u bir sonraki
beslenme düzeyine
aktarılmaktadır. Bu
yüzden besin ağı
içerisinde yer alan
her besin zinciri
yalnızca birkaç trofik
düzeyle sınırlanmıştır.
Beslenme biliminde
kalori yerine
kullanılan enerji
birimi Joule (jul)'dur
ve J ile gösterilir.

Besin piramidinde
aktarılan enerjinin
azalmasının
nedenleri;

> Besinindeki
enerjinin yaşamsal
faaliyetlerde harcanması

> Isı kaybı

> Tüketici canlıların beslendiği diğer
canlıların tüm kısımlarını besin maddesi
olarak kullanamaması

> Tüketici canlıların aldığı besinlerin
bazı kısımlarını sindirememesi

BESİN PİRAMİDİNDE BİYOKüTLE

 

Beslenme basamaklarında yer alan
canlıların toplam organik madde
miktarına biyokütle (biyomas)
denir. Karasal ekosistemlerde trofik
düzeylerin sahip olduğu biyokütle
üreticilerden tüketicilere doğru giderek
azalır. Çünkü piramidin tabanından
yukarı doğru gittikçe kural olarak vücut


büyüklüğü artsa da birey sayısı ciddi
miktarda azalır.
 

İnsanlar doğaya zarar veren
maddeleri ekosistemlere bıraktığı
zaman zehir etkisi olan bu maddelerin
bir kısmı toprak ve sudan üreticilere
oradan da besin zincirinde yer alan
organizmalara aktarılır.

Çeşitli zehirli maddelerin değişik
trofik düzeylerde artarak birikip zararlı
konsantrasyon düzeyine ulaşmasına
biyolojik birikim adı verilir. Besin
zincirinin üst basamaklarındaki canlılar
biyolojik birikimden daha çok etkilenir.

Besin piramidinde aşağıdan
yukarıya doğru çıkıldıkça

Birey sayısı azalır.

Biyokütle azalır.

. Aktarılan enerji azalır.
_şEnerji kaybı artar.

_›Zehirli madde
birikimi artar.

_›Genellikle vücut
büyüklüğü artar.

