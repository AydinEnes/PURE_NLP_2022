
Ekoloji, Yunanca yaşanılacak yer anlamına gelen oikos ile bilim anlamına gelen
logos sözcüklerinin birleşmesiyle oluşmuştur.
Canlıların birbirleri ve cansız çevreleriyle etkileşimlerini, yaşamın devamlılığını sağlayan
madde ve enerji döngülerini inceleyen bilim
dalına ekoloji denir.

Ekoloji;

o Organizma

o Popülasyon

o Komünite

o Ekosistem

o Biyom

o Biyosfer

olarak küçükten büyüğe doğru sıralanan
ekolojik kavramları inceler.

POPÜLASYON

Tür; yapısal ve işlevsel olarak birbirine
benzeyen, çiftleştiklerinde verimli döller
verebilen (kısır olmayan) organizmalardır.
Tür kavramı sistematik biliminin en küçük
birimidir. Belirli bir alanda yaşayan aynı türe
ait bireylerin oluşturduğu topluluğa popüIasyon denir. Her popülasyonun kendine
özgü bir sınırı ve büyüklüğü vardır. Bir türün
bireylerinin doğal olarak yaşamını sürdürdüğü alana habitat denir.

KOMUNI'I'E

Belli bir alanda yaşayan tüm türlere ait
canlıların oluşturduğu bütüne komünite
denir. Komüniteler farklı türe ait popülasyonlardan oluşur. Örneğin; Abant Gölü'nde bulunan bakteriler, planktonlar,
böcekler, kurbağalar, balıklar ve bitkiler

gölün komünitesini oluşturur.

EKOSİSTEM

Belli bir alandaki tüm canlılar ile bu canlıların etkileşim hâlinde olduğu fiziksel ve
kimyasal çevre ekosistem adını alır.

BİYOM

Kendine özgü iklim özelliklerine ve canlı
türlerine sahip büyük ölçekli kara ya da su
ekosistemlerine biyom adı verilir. Biyomların

yapısını etkileyen en önemli faktör yağış ve
sıcaklıktır. Biyomlar; karasal ve sucul biyomlar olmak üzere ikiye ayrılır. Karasal biyomlarda bitki örtüleri, sucul biyomlarda ise tatlı
ve tuzlu su özelliği dikkate alınır.

BİYOSFER

Dünyadaki tüm canlı türleri ve bu canlıların yaşadıkları alanların toplamına biyosfer
(küresel ekosistem) denir. Tüm ekosistemler
biyosferi oluşturur.
