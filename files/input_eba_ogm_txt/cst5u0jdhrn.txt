

Ekosistem; canlı (biyotik) ve cansız
(abiyotik) faktörlerden oluşur. Ekosistemi
kavrayabilmek için organizmaların dağılımını ve tür çeşitliliğini etkileyen canlı ile
cansız faktörlerin bilinmesi gerekir.

Ekosistemin canlı bileşenleri;

1. Üreticiler

2. Tüketiciler

3. Ayrıştırıcılar

Ekosistemin cansız bileşenleri;

1. Işık

2. Sıcaklık

3. İklim

4. Su

5. Toprak ve Mineraller
6. Ortamın pH değeri

1. Üreticiler (Ototroflar)

İnorganik maddeleri, organik maddelere dönüştürerek kendi besinlerini üreten
canlılara üreticiler(0totrof) denir. Siyanobakteriler, fitoplanktonlar, algler ve bitkiler üretici canlılardır. Üreticiler, fotosentez
veya kemosentez olaylarını gerçekleştirerek besin maddelerini üretme ve atmosferdeki oksijen ile karbondioksit dengesini koruma bakımından oldukça önemlidir.

2. Tüketiciler (Heterotroflar)

Besinlerini dışarıdan hazır olarak alan
canlılara tüketici (heterotrof) denir. Bazı
bakteriler, protistlerin birçoğu, mantarlar
ve hayvanlar tüketicidir.

3. Ayrıştırıcılar

Canlıların atık organik moleküllerini ve
ölü kalıntılarını hücre dışına salgıladıkları
enzimler sayesinde inorganik moleküllere
parçalayan özel heterotrof organizmalara
ayrıştırıcılar denir. Bazı bakteriler ve bazı
mantarlar ayrıştırıcıdır.

1. Işık

Ekosistemde enerjinin ana kaynağı
güneştir. Fotosentez yapan üretici canlılar, ışık enerjisini kullanarak inorganik
maddelerden organik bileşikler sentezler.
Ekosistemdeki diğer canlılar ise enerji
kaynağı açısından bitkilerin sentezlediği
bu organik maddelere bağımlıdır.

2. Sıcaklık

Canlılar kendileri için uygun çevre
sıcaklığının olduğu ortamlara yerleşip
yaşayabilir. Ayrıca sıcaklık; canlıların
büyüyüp gelişmesinde, metabolik
faaliyetleri üzerinde ve üremesinde
belirleyici etkiye sahiptir.

 

3. İklim

Ekosistemde geniş alanlarda görülen
iklime makroklima; özel şartlar
nedeniyle farklılık gösteren küçük
alanlarda görülen iklime ise mikroklima
adı verilir. İklim; canlıların gelişimini,
üremelerini, yeryüzüne yayılışlarını ve
davranışlarını şekillendirir.

4. Su

Tüm canlılar metabolik faaliyetlerini
gerçekleştirebilmek için suya gereksinim
duyar. Çünkü canlılarda görev alan
enzimler ortamdaki su miktarının belirli
bir değerin altına düşmesi durumunda
çalışamaz.

   

5. Toprak ve Mineraller

Topraktaki mineraller, bitkiler tarafından suda çözünmüş olarak alınır ve
o bölgede yetişen bitki türlerini etkiler.
Hayvanlar, mineral ihtiyacını genellikle bitkilerden ya da diğer hayvanlardan karşılar.

6. pH

Toprağın pH değerinin değişmesi,
bitkileri ve bunlarla beslenen diğer
canlıları da etkiler. Sucul ortamdaki pH
değişiminden algler, planktonlar, balıklar,
su bitkileri gibi canlılar etkilenir.

Işık, ekosistemde
canlıları etkileyen abiyotik
faktörlerdendir.

Buna göre ışık ile
ilgili aşağıda verilen
bilgilerden hangisi

A) Güneş ışığının fazla
olması, çöl ortamında
yaşayan bitkilerde;
gövdede su depolama,
yaprak yüzeyinin dar
olması ve gelişmiş
kök sistemine sahip
olma gibi özelliklerin
ortaya çıkmasına neden
olmuştur.

B) Işık alma süresi;
bazı hayvanların üreme
zamanının birçok bitkinin
ise çiçeklenme zamanının
belirlenmesinde etkili
olur.

C) Güneş ışığının çok
fazla geldiği bölgelerdeki
canlıların DNA'larının
zarar görmesi her zaman
biyolojik çeşitliliği artırır.

D) Fotosentez yapan
canlılar, fotosentez
sırasında enerji kaynağı
olarak Güneş ışığından
yararlanır.

E) Bazı bitki türleri,
yoğun ışık alan bölgelere
uyum sağlarken bazıları

gölge bölgelere uyum
sağlamaktadır.
