BİYOLOJİ  MAYOZ

 

Mayoz-I'den Mayoz-II'ye geçişte
DNA'nın kendini eşlediği interfaz evresi
görülmez. Bu sebeple bu evre 'n' kro-
mozomlu hücrelerden başlar. Hayvan
hücrelerinde bölünme başlamadan önce
sentrozomlar kendini eşler. Mayoz II;
profaz II, metafaz II, anafaz ll, telofaz II
ve sitokinez II evrelerinden oluşur.

Çekirdek Bölünmesi II:

Profaz ll

İğ iplikleri oluşur. Çekirdek zarı ve
çekirdekçik bu evrede parçalanarak
kaybolurlar. Kromozomlar, iğ ipliklerine
kinetokorlarından bağlanır ve ekvatoral
düzleme hareket etmeye başlar.

Metafaz II

Kardeş kromatitleri taşıyan kromozomlar hücrenin ortasında tek sıra halinde yan yana dizilir. Kardeş kromatitler
profaz I'de krossing-over geçirmişlerse
genetik olarak birbirinden farklıdır.

Anafaz ll

Kardeş kromatitler, birbirinden ayrılarak zıt kutuplara çekilir. Ayrılan her bir
kromatit, bu evreden itibaren kromozom
olarak adlandırılır.

Telofaz II

Bu evrede zıt kutuplara çekilmiş
kromozomlar tekrar kromatin ipliklere
dönüşür. İğ iplikleri kaybolur. Çekirdek
zarı ve çekirdekçik yeniden oluşur.

Sitoplazma Bölünmesi II

Bu evrede Sitoplazma bölünmesi
tamamlanır. Böylece haploit (n) kromozomlu dört hücre oluşur. Yavru hücrelerin sitoplazma miktarı ve organel sayısı
farklılık gösterebilir. Sağlıklı olan hücrelerin kromozom sayısı aynı ancak kalıtsal
olarak birbirinden farklıdır.

 

