BİYOLOJİ 

Hücre zarı hücreyi dış ortamdan
ayırır ve hücreye şekil verir. Canlıdır
ve esnektir. Seçici geçirgendir.

Hücre zarının yapısını açıklayan
görüşe akıcı-mozaik zar modeli
denilmektedir. Bu modele göre hücre
zarı protein, lipit ve karbonhidrat
moleküllerinden oluşmaktadır.

Hücre zarındaki lipitler çoğunlukla
fosfolipit yapıdadır. Fosfolipitlerin
baş kısmı fosfat-gliserol içerir ve
dışa dönüktür. Yağ asitlerinden
oluşan kuyruk kısmı ise içe dönüktür.
Hayvansal organizmalarda hücre
zarının yapısında
bir lipit çeşidi
olan kolesterol
bulunur.
Kolesterol, bir
steroit çeşididir.
Proteinler çoğu
zaman yağ
tabakası içinde
zarı boydan boya
kateden kanallar
oluşturur.
Bunlara kanal
proteinleri
denir. Hücre
zarı yüzeyine
tutunmuş
çoğunlukla
enzim görevi
yapan proteinler
de vardır.

Hücre zarının
yapısında
bulunan
karbonhidratlar,
zarın dış kısmında protein ve
lipitlere bağlı olarak bulunur.
Glikoproteinler ve glikolipitler hücre
zarında uyarıları algılayan reseptör
olarak görev yapan, hücrelerin
birbirini tanımasını sağlayan ve
hücre zarının seçici geçirgenliğini
denetleyen moleküllerdir.

Hücre zarından madde
geçişlerinde; maddenin
büyüklüğü, elektrik yükü, yağda
veya suda çözünebilme özelliği,
konsantrasyonu, maddenin taşınma
şeklini belirler.

Bitki ve mantar hücreleri ile
prokaryot canlıların hücre zarının
dış kısmında koruyucu bir duvar
vardır. Bu duvar bakterilerde
peptidoglikandan, arkelerde

pseudopeptidoglikandan, bitkilerde selülozdan, mantarlarda ise kitinden yapılmıştır. Hücreyi dış ve iç etkilere karşı koruyan duvar, cansızdır ve
üzerindeki geçitler sayesinde
tam geçirgendir.
 
Glikoproteinler ve glikolipitler hücre zarında uyarıları
algılayan reseptör olarak görev
yapan, hücrelerin birbirini tanımasını sağlayan ve hücre zarının
seçici geçirgenliğini denetleyen
moleküllerdir.
