HAYVANLAR ALEMİ - II

 
SOLuCANLAR

Solucanların vücutları
genelde yuvarlak veya yassı
şekillidir. Bazılarında vücut
bölmelere ayrılmıştır. Doku ve
organ farklılaşması görülen
ilk omurgasız canlı grubudur.
Derileri nemli olup deri
solunumu yaparlar. Boşaltım
atıkları amonyaktır. Toprak veya
suda serbest yaşayan türlerinin
yanında parazit yaşayanları
da vardır. Tenya, bağırsak


solucanı, kıI kurdu gibi türleri
omurgalı hayvanların sindirim
sisteminde parazit yaşar. Eşeyli
olarak üremelerine rağmen
bazı türleri eşeysiz olarak
rejenerasyonla çoğalabilir. Çift
eşeyli olanlarında (hermafrodit)
hem yumurta hem sperm
üretilir. Ancak solucanlarda
genellikle kendi kendini dölleme
görülmez. Planarya, tenya,
bağırsak solucanı, toprak
solucanı ve sülük bu gruba
örnek olarak verilebilir.

 

Eklem bacaklılarda bulunan
dayanıklı ve hafif dış iskelet,
uçmayı kolaylaştırır ve hemen
altındaki iç organları korur. Dış
iskelet, esnek olmadığından
büyümeyi sınırlar. Bu nedenle
eklem bacaklılarda embriyonel
dönemde başkalaşım
(metamorfoz) ve ergin
dönemde deri değiştirme olayı
görülür.

Kanat, hayvanlar âlemi
içerisinde ilk defa böceklerde
görülür. Solunum çoğunda
trakelerle, örümceklerde kitapsı
akciğerlerle, suda yaşayanlarda
ise solungaçlarla olur.
Böceklerin dolaşım sıvısında
solunum gazlarının taşınmasını
sağlayan pigment bulunmaz.
Eklem bacaklılar açık dolaşım
sistemine sahiptir. Boşaltım
atıkları ürik asittir. Eklem
bacaklılar ayrı eşeyli canlılardır.
Bazı türleri hermafrodittir.
Döllenme, dişi bireyin vücudu
içerisinde gerçekleşir.

Yumuşakçalar, eklem bacaklılardan sonraki ikinci en
büyük omurgasız hayvan grubudur. Yumuşakçalar tuzlu
ve tatlı su ile karada yaşar. Yumuşakçalar eşeyli olarak
çoğalır. Suda yaşayanlar solungaçlarla karada yaşayanlar
ise kabuk altındaki genişlemiş yüzey ile solunum yapar.
Çoğu yumuşakçada açık dolaşım görülür. Ahtapot ve
kalamarda ise dolaşım kapalıdır. Yumuşakçalar eşeyli
olarak çoğalır. Birçok salyangoz hermafrodittir. Bazı
türlerinde, pürüzsüz ve parlak sedef tabakası bulunur.
Midyeler, silleri yardımıyla solungaçları üzerindeki
mukusa yapışan mikroorganizmaları yiyerek beslenir.
Ahtapot, mürekkep balığı, salyangoz ve istiridye bu
gruba örnek verilebilir. Yumuşakçaların pek çok çeşidi
insanlar tarafından besin maddesi olarak tüketilir.
İstiridyelerden elde edilen inci ile sedef, takı ve süs
eşyası yapımında kullanılmaktadır.

