BİYOLOJİ BAĞIŞIKLIK SİSTEMİ

 
Organizmalara
karşı özgül olmayan,
genel bir savunmadır.
Tüm insanlar,
herhangi yabancı bir
etkenle karşılaşmadan
önce, doğuştan
gelen, özgül olmayan
bağışıklığa sahiptir. Doğal bağışıklıkta
patojenler, iki savunma hattı ile karşılaşır.
Savunmanın birinci hattında; Vücut
yüzeyinde mikropların vücuda girişini
önleyen engeller yer alır. Tükürük, gözyaşı,
mukus salgılarındaki lizozim, mikropların
hücre duvarını parçalar. Mikropların
vücudumuzun açık bölgelerinden
içimize girmesini önleyen tüm engeller,
savunmanın birinci hattını oluşturur.
Savunmanın ikinci hattında; Yangısal
tepki (iltihaplanma), interferon, fagositoz
yapan hücreler, doğal katil hücreler ve
kompleman sistem ile korunma sağlanır.

YANGISAL TEPKİ

Yaralanmalarda deriden giren
mikroorganizmalar yangısal tepkiye
neden olur. Yaralı bölge kızarır ve çeşitli
hücreler buraya toplanır. Yaralı dokuya
gelen mast hücreleri, histamin salgılar.
Histaminin etkisiyle kılcal damarlar
genişler ve bu damarların geçirgenliği
artar. Böylelikle mikroplara karşı savaşan
molekülleri içeren sıvı, dokuların arasına
geçer. Gelen makrofajlar ise sitokinleri
salgılar. Sitokinler, yaralı dokuya kan
akışını artırarak yangılarda tipik olarak
görülen kızarıklık ve deri sıcaklığının
yükselmesi durumlarına neden olur.
Bölgeye gelen hücreler tarafından salınan
sinyaller sonucu buraya ulaşan nötrofiller,
yangı bölgesindeki patojenleri ve hücre
kalıntılarını fagositozla yok eder. Geçirgen
damarlardaki pıhtılaştırıcı faktörlerin
etkisiyle yara kapanır.

interferon: Virüsten etkilenmiş vücut
hücreleri, protein yapılı interferon salgılar.

Bu sayede virüslerin vücuda yayılması
önlenir.

Fagositoz Yapan Hücreler: İnsan
vücuduna giren patojenler, fagositoz
yapan hücrelerle (monositler ve
nötrofillerle) karşılaşır. Fagositoz yapan
hücreler, patojenleri içindeki kofula alır.

DOĞAL KATİL HÜCRELER (DOĞAL

ÖLDÜRÜCÜ LENFOSİTLER)

Yabancı hücreler, tümör hücresi ve bazı
enfekte olmuş hücreleri tanıyıp öldürür. Bu
hücreler vücutta dolaşarak virüsle enfekte
olmuş ya da kanserleşmiş hücreleri bulurlar
ve bu hücreleri öldürecek kimyasallar
salgılayarak bunların yayılmasını önler.

KOMPLEMAN SİSTEM: Kan plazmasında
inaktif hâlde bulunan çok çeşitli
proteinlerden oluşmuş tamamlayıcı
sistemdir.

B.ÖZGÜL (SPESİFİK) BAĞIŞIKLIK

(BAĞIŞIKLIĞIN ÜÇÜNCÜ HATTI)

B ve T Ienfositleri tarafından oluşturulan
bağışıklığa kazanılmış bağışıklık denir.

0 Humoral (Sıvısal) Bağışıklık: Her toksin
ya da organizma, kendine özgül protein
veya polisakkarit yapıda bileşik taşır.
Vücuda yabancı bu maddelere antijen
adı verilir. B lenfositleri antijenlere karşı
antikor adı verilen özel proteinler üretir ve
bunları plazmaya verir. Bu olaya humoral
bağışıklık denir.

0 Hücresel Bağışıklık: T Ienfositlerin rol
aldığı bağışıklığa hücresel bağışıklık denir.
Antikor salınımına eş zamanlı olarak çok
sayıda aktif T hücreleri lenf sıvısı yoluyla
dolaşıma katılır. T Ienfositler antijenlere
doğrudan temas ederek onları yok eder.
