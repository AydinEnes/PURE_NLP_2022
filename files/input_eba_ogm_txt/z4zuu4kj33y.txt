BİYOLOJİ EKOSİSTEMDE MADDE VE ENERJİ AKIŞI

ENERJİ AKIŞI

Ekosistemlerin varlıklarını sürdürebilmek
için kullandığı enerjinin
temel kaynağı, güneştir.
Bir ekosistemdeki bitkiler,
güneş enerjisini fotosentez oIayı ile kimyasal
enerjiye dönüştürerek bu
enerjiyi organik bileşiklerin yapısında depolar.
Bu enerjinin bir kısmı
kendi metabolik işlevlerini yerine getirmek
için bitkiler tarafından
kullanılırken diğer bir
kısmı da bu bitkileri besin
olarak tüketen otçulların
yapısına aktarılır. Otçul
canlılar bu enerjinin bir
bölümünü kendi hayatsal
faaliyetleri için kullanır.
Ancak bir kısmı, otçulları besin olarak tüketen
etçillere geçer. Bu şekilde
güneşten başlayarak
sırasıyla üreticiler, otçullar en sonunda etçillere
doğru sürekli bir enerji
akışı gerçekleşir ve enerji
akışı ekosistemlerde tek
yönlüdür.

Üreticilerle beslenen
otçul canlılara (herbivor)
birincil tüketici denir.
Birincil tüketiciler enerji
kaynağı olarak üreticileri
kullanır. Enerji kaynağı
olarak otçulları kullanan
etçil canlılara (karnivor)
ikincil tüketici denir. Enerji kaynağı olarak otçul ve
etçilleri kullanan canlılar
(omnivor) üçüncül tüketici olarak adlandırılır.

   


Güneş enerjisinin besinlerin yapısındaki
kimyasal bağ enerjisine dönüşerek
üreticilerden tüketicilere doğru aktarılmasına
besin zinciri denir.
BESİN AĞI

Besin zincirleri
birbirinden kesin
sınırlarla ayrılmış
dizilimler değildir,
tersine birbiriyle
değişik derecelerde
bağlantı hâlindedir.
Besin zincirlerinin bu
şekilde birbirleriyle
bağlantılı olması
sonucunda besin ağı
ortaya çıkar.
