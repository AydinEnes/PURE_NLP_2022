BİYOLOJİ BİTKİ GELİŞİMİNDE HORMONLARIN ETKİSİ

 

1) OKSİN

Bitkinin sürgün uçlarında (meristem dokularında), gelişmekte olan genç yapraklarında, tohum
embriyosunda ve gelişmekte olan meyvelerinde

sentezlenir. Bitkinin bu meristematik bölgelerinde

mitozu hızlandırır ve büyümeyi sağlar. Oksinler,

hücre duvarına etki ederek hücrenin uzamasını ve

büyümesini sağlar. Yan köklerin gelişimini uyararak kökün toprağın içine doğru büyümesinde rol

oynar. Kambiyum hücrelerinin bölünmesini uyarır

ve sekonder meristemi aktif hâle getirir. Hücrelerde farklılaşmayı, teşvik eder. Oksinin olması
gereken miktardan fazla olması, etkisini azaltır.

Bulunduğu organda toksik etki yaparak ya da etiIen üretilmesine sebep olarak büyümeyi engeller.

2) GİBERELLİN
   

Giberellin; bitki kökü, genç
yapraklar, tohum embriyosu ve
meristematik dokularda üretilir.
Tohumu uyku hâlinden çıkararak
(dormansinin kırılması) çimlenmeyi
başlatır. Protein sentezini hızlandırır.
Çimlenmede rol oynayan ve
nişastayı parçalayan hidroliz
enzimlerinin sentezini teşvik eder.
Hücre bölünmesini uyararak gövde
boyunun uzamasını sağlar. Bu
nedenle giberellin eksikliğinde cüce
bitkiler oluşur. Giberellin çiçeklenmeyi
teşvik eder. Meyvenin sayısını ve
büyüklüğünü artırır. Bu özelliği
tarımsal üretim açısından önemlidir.

  

3) SİTOKİNİN

Kök uçlarında üretilir ve bitkinin
topraktan aldığı suyla diğer organlara
taşınır. Ayrıca tohumdaki embriyo ve
büyümekte olan yaprak ve meyvelerde de üretilir. Hücre bölünmesini
teşvik eder. Sitokininler, tek başlarına
etki gösteremez. Meristematik hücrelerin farklılaşması için sitokininler,
oksinler ile etkileşime geçer. Oksin ve
sitokinin oranları belirli düzeylerde
olduğunda hücre bölünmeleri sonucu
bir hücre kümesi oluşur. Kümedeki hücreler henüz farklılaşmamıştır.
Bu yapı kallus adını alır. Ortamdaki
sitokinin oranı artırıldığında kallustaki hücrelerin farklılaşmasıyla sürgün
sistemi gelişir. Ortamdaki oksin oranı
artırıldığında ise kallustaki hücrelerin
farklılaşmasıyla kök sistemi gelişir.

Sitokininler yapraklarda yaşlanmayı geciktirir. Sitokininler azaldığında
yapraklar hızla yaşlanır ve dökülür. Bu
nedenle çiçekçiler tarafından bitkinin
yaşlanmasını geciktirmek için kullanılır.

4) ETİLEN

Bitkiler; kuraklık, su baskını, enfeksiyon gibi streslere yanıt olarak etilen üretir. Bitkinin tüm organlarında
üretilebilir. Etilen; olgunlaşan meyveler, yaşlanan yapraklar, çiçekler ve

 

Nane bitkisinde oksin varlığında gelişme

 

Nane bitkisinde oksin eksikliğinde gelişme

meristematik bölgelerde bol miktarda
üretilir. Bunun yanı sıra meyve olgunlaşması sırasında da etilen üretilir.
Etilenin etkisiyle hücre çeperi enzimlerle parçalanır, nişastanın hidroliz edilmesi meyvenin tatlanmasını
sağlar. Etilen, bir gaz olduğundan
bulunduğu ortamdan kolayca yayılarak diğer meyveleri de olgunlaştırır.
Ancak meyve olgunlaştıktan sonra
etilen üretimi devam ederse meyve
çürür. Etilen, yaprakların ve çiçeklerin yaşlanmasına ve solmasına neden
olur. Yaprak dökümünü uyarır. Bitkilerde programlanmış hücre ölümlerinin gerçekleşmesinden sorumludur.

5) ABSİSİK ASİT (ABA)

Özellikle kuraklık
stresi altındaki bitkilerde bol miktarda sentezlenen ve

engelleyen hormondur. Bu hormon,
yapraktaki kloroplastlardan; tohum,
meyve, kök ve
gövde yapılarından;
hemen hemen tüm
bitki hücrelerinden sentezlenebilir. Tohumun ve tomurcukların uyku hâlinin
başlamasını ve bu durumun devamını
sağlar. Uygun olmayan koşullarda tohumun çimlenmesini engeller. Bitkiler,
tohum oluşturduktan sonra tohumun
üzerini bu hormonla kaplar. Bu hormonun suyla uzaklaştırılması sonucu
tohum uykusu (dormansi) sona erer
ve çimlenme başlar. Absisik asit; hücre
bölünme hızının azaltılmasına, yeşil
yaprakların yerini koruyucu pulların
almasına neden olur. Ayrıca çok sıcak
havalarda strese giren bitkilerde fazla
su kaybını engellemek için stomaların
kapanmasını sağlar.