BİYOLOJİ ÜREME SİSTEMİ



Üreme organlarına gonad denir. Dişilerde
yumurta üreten gonadlara yumurtalık, erkekte
sperm üreten gonadlara testis denir. Eşeyli üremede her bir ebeveyn mayoz bölünme ile gamet
(eşey hücresi- üreme hücresi) oluşturur. Gametler
döllenmeyle birleşir ve zigot oluşur.


Erkek üreme sistemi; testisler, epididimis, vas
deferens, yardımcı bezler ve penisten oluşur.
Erkek gonadları olan testisler, karın boşluğunun
dışında skrotum adı verilen bir torbada yer alır.
Seminifer tüpçüklerde 2n kromozomlu sperm ana
hücrelerinden mayoz bölünme ile n kromozomlu
spermler üretilir. Bu olaya spermatogenez denir.

Seminifer
tüpçükler
içinde, farklılaşmanın
çeşitli evrelerinde olan
üreme hücreleri (sperm) ve
sertoli hücreleri bulunur.
Sertoli hücresi,
üreme hücrelerini korur ve
besler. Sertoli
hücresi sperm
oluşumunda
da görevlidir.
Seminifer tüpçüklerin arasında ise Leydig
Hücreleri bulunur. Leydig


hücreleri androjenler adı verilen eşey hormonlarını salgılar. En önemli androjen testosterondur.
Epididimis, spermlerin seminifer tüpçüklerden
çıktıktan sonra ulaştığı ilk kanaldır. Spermler
burada olgunlaşmasını tamamlayarak hareket yeteneğini kazanır. Sperm, dölleme yeteneğini dişi
üreme sisteminin kimyasal ortamında kazanır.
Vas deferens, spermlerin epididimisten sonra
geçtiği kanaldır. Üretra, penis içinde bulunan
idrar ve spermin vücuttan atılmasını sağlayan
kanaldır. Erkeklerde üreme ve boşaltım sisteminin

ortak kanalıdır.

Yardımcı bezlerden olan seminal
kese, cowper bezi ve prostat bezleri
bir sıvı oluşturur. Spermlerin de içinde bulunduğu bu sıvıya semen denir.

Sperm baş, orta kısım ve kuyruk
olmak üzere üç bölümden oluşur. Spermin baş kısmının ucunda
akrozom adı verilen kese yer alır. Bu
kesede spermin yumurtaya girişini
sağlayacak enzimler bulunur. Spermin orta kısmı çok sayıda mitokondri
içerir. Kuyruk kısmı ise spermin hareketini sağlar.

ERKEK üREME SİSTEMİNİ
KONTROL EDEN HORMONLAR

Erkek üreme sistemi, hipotalamustan salınan GnRH'nin (gonadotropin salgılatıcı hormon) hipofizin ön
Iobunu uyarmasıyla buradan salınan
FSH ve LH hormonları ile kontrol
edilir. Erkeklerde eşey hormonları
iki ayrı geri bildirim mekanizması ile
düzenlenir. Birincisi kanda artan tes-
tosteron, hipotalamusu ve hipofizi
uyarararak GnRH, FSH ve LH'ın kandaki seviyesini azaltır. İkincisi ise, Sertoli hücrelerinin salgıladığı inhibin

hormonu hipofizi etkiler ve FSH salgısını azaltır.

